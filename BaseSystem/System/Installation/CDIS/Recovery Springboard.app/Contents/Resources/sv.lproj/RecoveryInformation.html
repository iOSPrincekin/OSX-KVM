<html lang="en"><head><meta charset="utf-8"><title>Återställning för Apple Silicon</title><link rel="stylesheet" type="text/css" href="../css/static.css"></head><body class="apd-topic" dir="ltr" data-isTaskOpen="true"><header role="presentation" id="mchl82829c17" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>Använda macOS Återställning på en Mac med Apple Silicon</h1><p>macOS Återställning är det inbyggda återställningssystemet på din Mac.</p><p>Du kan använda apparna i macOS Återställning på en Mac med Apple Silicon till att reparera datorns inbyggda skiva, installera om macOS, återskapa filer från en Time Machine-säkerhetskopia, ställa in säkerhetspolicyer för olika skivor, överföra filer mellan två Mac-datorer, starta i säkert läge med mera.</p><p>Om du vill installera om macOS måste du ha en internetanslutning. Du kan ansluta till internet via en kabelbunden eller trådlös nätverksanslutning. Se <a href="#mchle9d1cb3c" class="xRef Task">Ansluta till internet via Wi-Fi</a>.</p><div class="Alert"><p class="Note"><em>Obs! </em>Om du försöker ansluta till en låst portal (exempelvis i ett kaf&eacute;, bibliotek eller hotell) eller ett företagsnätverk kanske du inte kommer åt internet i macOS Återställning.</p></div><div id="mchla906a106" class="Subhead"><div class="heading-nobreak"><h2 class="Name">Appar i macOS Återställning på en Mac med Apple Silicon</h2><p>Följande appar finns i macOS Återställning på en Mac med Apple Silicon:</p></div><ul><li><p><em>Återställning: </em>Appen Återställning ger tillgång till ytterligare appar i macOS Återställning. Se <a href="#mchl5abfbb29" class="xRef Task">Starta datorn i macOS Återställning</a>, <a href="#mchldc3556ed" class="xRef Task">Starta datorn i macOS Återställning och parkoppla inmatningsenheter med Bluetooth</a> och <a href="#mchlb7e93c86" class="xRef Task">Avsluta macOS Återställning</a>.</p></li><li><p><em>Systemåterskapning via Time Machine: </em>Återskapa data från en Time Machine-säkerhetskopia. Välj Återskapa från Time Machine i appen Återställning och klicka sedan på Fortsätt. Om du vill återgå till appen Återställning väljer du Systemåterskapning via Time Machine > Avsluta Systemåterskapning via Time Machine. Se <a href="#mchlf4cdcc0f" class="xRef Task">Återskapa systemet med Time Machine</a>.</p></li><li><p><em>Installera macOS: </em>Installera om macOS på datorn. Välj Installera om macOS i appen Återställning och klicka sedan på Fortsätt. Om du vill återgå till appen Återställning väljer du Installera macOS Big Sur > Avsluta Installera macOS. Se <a href="#mchl57249f89" class="xRef Task">Installera om macOS</a>.</p></li><li><p><em>Safari: </em>Välj Safari i appen Återställning och klicka sedan på Fortsätt. Om du vill återgå till appen Återställning väljer du Safari > Avsluta Safari. Om du är ansluten till internet kan du använda Safari till att söka efter mer information på Apples supportwebbplats. Lägg märke till att webbläsarinsticksfiler och -tillägg för Safari är avaktiverade i macOS Återställning.</p></li><li><p><em>Skivverktyg: </em>Reparera eller radera skivan. Välj Skivverktyg i appen Återställning och klicka sedan på Fortsätt. Om du vill återgå till appen Återställning väljer du Skivverktyg > Avsluta Skivverktyg. Se <a href="#mchl0e4c30d6" class="xRef Task">Radera och installera om macOS</a> och <a href="#mchl3fe49482" class="xRef Task">Reparera den interna lagringsenheten</a>.</p></li><li><p><em>Startsäkerhetsverktyg: </em>Ställ in säkerhetspolicyerna för datorn. Välj Verktyg > Startsäkerhetsverktyg i appen Återställning. Om du vill återgå till appen Återställning väljer du Startsäkerhetsverktyg > Avsluta Startsäkerhetsverktyg. Se <a href="#mchl9b13cbdc" class="xRef Task">Ställa in säkerhetspolicyn</a>.</p></li><li><p><em>Terminal: </em>Ändra inställningar via kommandoraden. Välj Verktyg > Terminal i appen Återställning. Om du vill återgå till appen Återställning väljer du Terminal > Avsluta Terminal.</p></li><li><p><em>Dela skiva: </em>Dela skivan i en Mac som har startat i macOS Återställning. Välj Verktyg > Dela skiva i appen Återställning. Se <a href="#mchl6e3b9225" class="xRef Task">Överföra filer mellan två Mac-datorer med Dela skiva</a>.</p></li><li><p><em>Startskiva: </em>Ställ in startskiva för datorn. Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Startskiva. Om du vill avsluta appen väljer du Startskiva > Avsluta Startskiva.</p></li></ul></div><p>Du kan också använda macOS Återställning till att göra följande:</p><ul><li><p><a href="#mchl08ae9930" class="xRef Task">Starta datorn i säkert läge</a></p></li><li><p><a href="#mchlbcf8b54b" class="xRef Task">Ställa in förvald startvolym och starta om datorn</a></p></li><li><p><a href="#mchl2a21e30c" class="xRef Task">Visa återställningsloggen</a></p></li><li><p><a href="#mchl4ee3f192" class="xRef Task">Skapa en diagnosfil för återställning</a></p></li></ul><div id="mchl5abfbb29" class="Task"><div class="TaskBody" role="region" aria-hidden="false" id="aria-mchl5abfbb29"><div class="heading-nobreak"><h2 aria-controls="aria-mchl5abfbb29" class="Name">Starta datorn i macOS Återställning</h2><ol><li><p>Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Stäng av.</p></li><li><p>Håll in strömbrytaren på datorn till du ser Läser in startalternativ.</p></li><li><p>Klicka på Alternativ och klicka sedan på Fortsätt.</p></li><li><p>Ange lösenordet för ett administratörskonto.</p></li></ol></div></div></div><div id="mchldc3556ed" class="Task"><div class="TaskBody" role="region" aria-hidden="false" id="aria-mchldc3556ed"><div class="heading-nobreak"><h2 aria-controls="aria-mchldc3556ed" class="Name">Starta datorn i macOS Återställning och parkoppla inmatningsenheter med Bluetooth</h2><p>Följ de här anvisningarna om du behöver parkoppla ett tangentbord, en styrplatta eller mus via Bluetooth när du startar i macOS Återställning.</p></div><ol><li><p>Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Stäng av.</p></li><li><p>Håll in strömbrytaren på datorn till du ser Läser in startalternativ.</p></li><li><p>Tryck tre gånger på strömbrytaren när systemvolymen och knappen Alternativ visas.</p><div class="Alert"><p class="Note"><em>Obs! </em>Varje tryck på strömbrytaren måste ske inom en sekund efter det föregående trycket. Om du trycker för snabbt på strömbrytaren registreras inte tryckningarna eftersom snabba tryck är reserverade för VoiceOver och andra ändamål.</p></div></li><li><p>Använd Bluetooth Inställningsassistent till att parkoppla Bluetooth-tillbehör med datorn.</p><div class="Alert"><p class="Note"><em>Obs! </em>Bluetooth Inställningsassistent visas inte om du redan har en inmatningsenhet som är ansluten.</p></div></li><li><p>Ange lösenordet för ett administratörskonto.</p></li></ol></div></div><div id="mchl08ae9930" class="Task"><div class="TaskBody" role="region" aria-hidden="false" id="aria-mchl08ae9930"><div class="heading-nobreak"><h2 aria-controls="aria-mchl08ae9930" class="Name">Starta datorn i säkert läge</h2><ol><li><p>Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Stäng av.</p></li><li><p>Håll in strömbrytaren på datorn till du ser Läser in startalternativ.</p></li><li><p>Markera en volym.</p></li><li><p>Håll ned skifttangenten och klicka sedan på Fortsätt i säkert läge.</p><p>Datorn startar om automatiskt.</p></li></ol></div></div></div><div id="mchlbcf8b54b" class="Task"><div class="TaskBody" role="region" aria-hidden="false" id="aria-mchlbcf8b54b"><div class="heading-nobreak"><h2 aria-controls="aria-mchlbcf8b54b" class="Name">Ställa in förvald startvolym och starta om datorn</h2><ol><li><p>Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Stäng av.</p></li><li><p>Håll in strömbrytaren på datorn till du ser Läser in startalternativ.</p></li><li><p>Markera en volym.</p></li><li><p>Håll ned alternativtangenten och klicka sedan på Använd alltid.</p><p>Datorn startar om automatiskt.</p></li></ol></div></div></div><div id="mchle9d1cb3c" class="Task"><div class="TaskBody" role="region" aria-hidden="false" id="aria-mchle9d1cb3c"><div class="heading-nobreak"><h2 aria-controls="aria-mchle9d1cb3c" class="Name">Ansluta till internet via Wi-Fi</h2><p>Om Wi-Fi-menysymbolen (i det övre högra skärmhörnet) innehåller en eller flera staplar <span class="NoBreak"><img src="../SharedGlobalArt/IL_Wifi.png" alt="" height="30" width="42"> </span>är Wi-F påslaget och anslutet till ett trådlöst nätverk. Om Wi-Fi-menysymbolen inte innehåller några staplar <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41"> </span>är Wi-Fi påslaget men inte anslutet till ett trådlöst nätverk. Om Wi-Fi-menysymbolen har ett streck genom sig <span class="NoBreak"><img src="../SharedGlobalArt/IL_WifiSlash.png" alt="" height="30" width="34"> </span>är Wi-Fi avstängt. Wi-Fi måste vara påslaget för att du ska kunna ansluta till ett trådlöst nätverk.</p></div><p>Gör något av följande på datorn:</p><ul><li><p><em>Slå på Wi-Fi: </em>Klicka på Wi-Fi-menysymbolen och välj sedan Slå på Wi-Fi.</p></li><li><p><em>Stäng av Wi-Fi: </em>Klicka på Wi-Fi-menysymbolen och välj sedan Stäng av Wi-Fi.</p></li><li><p><em>Anslut till ett nätverk: </em>Klicka på Wi-Fi-menysymbolen och välj sedan ett nätverk. Skriv in lösenordet för nätverket om det behövs.</p></li><li><p><em>Anslut till ett stängt nätverk: </em>Klicka på Wi-Fi-menysymbolen och välj sedan Anslut till annat nätverk. Ange nätverkets namn och nätverkslösenordet om det behövs.</p></li></ul></div></div><div id="mchl3fe49482" class="Task"><div class="TaskBody" role="region" aria-hidden="false" id="aria-mchl3fe49482"><div class="heading-nobreak"><h2 aria-controls="aria-mchl3fe49482" class="Name">Reparera den interna lagringsenheten</h2><p>Om du har problem med datorn, eller om du startade datorn och såg macOS Återställning-fönstret, kan du behöva reparera datorns interna lagringsenhet (exempelvis en SSD).</p></div><ol><li><p>Välj Skivverktyg i appen Återställning och klicka sedan på Fortsätt.</p></li><li><p>Välj Innehåll > Visa alla enheter i appen Skivverktyg.</p></li><li><p>Markera en volym i sidofältet och klicka sedan på knappen Skivkontroll <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klicka på Kör i Skivkontroll-dialogrutan och följ sedan anvisningarna på skärmen.</p></li><li><p>Klicka på Klar när skivkontrollen är färdig.</p></li><li><p>Upprepa steg 3&ndash;5 för alla volymer på lagringsenheten.</p></li><li><p>Markera en behållare i sidofältet och klicka sedan på knappen Skivkontroll <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klicka på Kör i Skivkontroll-dialogrutan och följ sedan anvisningarna på skärmen.</p></li><li><p>Klicka på Klar när skivkontrollen är färdig.</p></li><li><p>Upprepa steg 7&ndash;9 för alla behållare på lagringsenheten.</p></li><li><p>Markera lagringsenheten i sidofältet och klicka sedan på knappen Skivkontroll <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klicka på Kör i Skivkontroll-dialogrutan och följ sedan anvisningarna på skärmen.</p></li><li><p>Klicka på Klar när skivkontrollen är färdig.</p></li></ol><p>Om Skivverktyg inte kan reparera skivan säkerhetskopierar du så mycket av den information du har på den som möjligt. Följ sedan anvisningarna i <a href="#mchl0e4c30d6" class="xRef Task">Radera och installera om macOS</a>.</p><p>Om du vill återgå till appen Återställning väljer du Skivverktyg > Avsluta Skivverktyg.</p></div></div><div id="mchlf4cdcc0f" class="Task"><div class="TaskBody" role="region" aria-hidden="false" id="aria-mchlf4cdcc0f"><div class="heading-nobreak"><h2 aria-controls="aria-mchlf4cdcc0f" class="Name">Återskapa systemet med Time Machine</h2><p>Om du har skapat en Time Machine-säkerhetskopia tidigare, kan du använda alternativet Återskapa från en Time Machine-säkerhetskopia till att återskapa allting på datorn till sitt föregående läge.</p></div><div class="Alert"><p class="Important"><strong>Viktigt: </strong>Du bör bara använda Time Machine-säkerhetskopian till att återskapa information på den dator som du ursprungligen säkerhetskopierade. Om du vill överföra information från den här datorn till en ny dator avslutar du macOS Återställning, startar om datorn och använder sedan appen Flyttassistent i macOS.</p></div><ol><li><p>Om säkerhetskopian finns på en Time Capsule ser du till att du är ansluten till internet.</p></li><li><p>I Återställning-appen väljer du Återskapa från Time Machine-säkerhetskopia och klickar sedan på Fortsätt.</p></li><li><p>Följ anvisningarna på skärmen i appen Systemåterskapning via Time Machine.</p></li></ol></div></div><div id="mchl57249f89" class="Task"><div class="TaskBody" role="region" aria-hidden="false" id="aria-mchl57249f89"><div class="heading-nobreak"><h2 aria-controls="aria-mchl57249f89" class="Name">Installera om macOS</h2><p>Under vissa omständigheter kan det vara nödvändigt att installera om macOS. Det går att installera om macOS och samtidigt bevara dina filer och användarinställningar.</p></div><ol><li><p>Se till att du är ansluten till internet.</p></li><li><p>Välj Installera om macOS Big Sur i appen Återställning och klicka sedan på Fortsätt.</p><div class="Alert"><p class="Important"><strong>Viktigt:</strong> I panelen där du väljer skiva markerar du din nuvarande macOS-skiva (oftast den enda som är tillgänglig).</p></div></li><li><p>Följ anvisningarna på skärmen.</p></li></ol></div></div><div id="mchl0e4c30d6" class="Task"><div class="TaskBody" role="region" aria-hidden="false" id="aria-mchl0e4c30d6"><div class="heading-nobreak"><h2 aria-controls="aria-mchl0e4c30d6" class="Name">Radera och installera om macOS</h2><p>Om du raderar och installerar om macOS kommer dina användarkonton, nätverksinställningar, alla filer och alla mappar på datorn att raderas. Innan du raderar macOS bör du försöka att logga in i systemet igen. Säkerhetskopiera sedan de filer du vill behålla genom att kopiera dem till en annan lagringsenhet. Det är en bra id&eacute; att anteckna dina nätverksinställningar från inställningspanelen Nätverk för att underlätta återanslutning till nätverket efter att du har installerat om macOS.</p></div><ol><li><p>Se till att du är ansluten till internet.</p></li><li><p>Välj Skivverktyg i appen Återställning och klicka sedan på Fortsätt.</p></li><li><p>Markera volymen som du vill radera i sidofältet i Skrivverktyg och klicka sedan på knappen Radera i verktygsfältet.</p></li><li><p>Skriv in ett namn på volymen i fältet Namn.</p></li><li><p>Klicka på popupmenyn Format, välj APFS och klicka sedan på Radera volymgrupp.</p></li><li><p>När raderingsprocessen är slutförd klickar du på Klar och väljer sedan Skivverktyg > Avsluta Skivverktyg.</p></li><li><p>Välj Installera om macOS Big Sur i appen Återställning, klicka på Fortsätt och följ sedan anvisningarna på skärmen.</p></li></ol></div></div><div id="mchl9b13cbdc" class="Task"><div class="TaskBody" role="region" aria-hidden="false" id="aria-mchl9b13cbdc"><div class="heading-nobreak"><h2 aria-controls="aria-mchl9b13cbdc" class="Name">Ställa in säkerhetspolicyn</h2><ol><li><p>Välj Verktyg > Startsäkerhetsverktyg i appen Återställning.</p></li><li><p>Markera systemet som du vill använda för att ställa in säkerhetspolicyn.</p></li><li><p>Om skivan är krypterad med FileVault klickar du på Lås upp, anger lösenordet och klickar sedan på Lås upp.</p></li><li><p>Klicka på Säkerhetspolicy.</p></li><li><p>Granska följande säkerhetsalternativ:</p><ul><li><p><em>Full säkerhet: </em>Ser till att bara det nuvarande operativsystemet, eller signerad operativsystemprogramvara som för närvarande är betrodd av Apple, kan köras. Det här läget kräver en nätverksanslutning när du installerar programvara.</p></li><li><p><em>Minskad säkerhet:</em> Tillåter att alla versioner av signerad operativsystemprogramvara som någonsin har varit betrodd av Apple kan köras.</p></li></ul></li><li><p>Om det behövs väljer du Minskad säkerhet, anger användarnamn och lösenord för en administratör och gör något av följande:</p><ul><li><p>Markera kryssrutan &rdquo;Tillåt användarhantering av kärntillägg från identifierade utvecklare&rdquo; om du vill tillåta installation av programvara som använder äldre kärntillägg.</p></li><li><p>Markera kryssrutan &rdquo;Tillåt fjärrhantering av kärntillägg och automatiska programuppdateringar&rdquo; om du vill auktorisera fjärrhantering av äldre kärntillägg och programuppdateringar med en MDM-lösning.</p></li></ul></li><li><p>Klicka på OK.</p></li><li><p>Starta om datorn så att ändringarna börjar gälla.</p></li></ol></div></div></div><div id="mchl6e3b9225" class="Task"><div class="TaskBody" role="region" aria-hidden="false" id="aria-mchl6e3b9225"><div class="heading-nobreak"><h2 aria-controls="aria-mchl6e3b9225" class="Name">Överföra filer mellan två Mac-datorer med Dela skiva</h2><p>Du kan överföra filer mellan en Mac som är startad i macOS Återställning och en annan Mac genom att dela en volym och ansluta de båda datorerna till varandra med en USB-, USB-C- eller Thunderbolt-kabel.</p></div><ol><li><p>Ansluta de båda datorerna till varandra med en USB-, USB-C- eller Thunderbolt-kabel.</p></li><li><p>Välj Verktyg > Dela skiva i appen Återställning.</p></li><li><p>Markera volymen som du vill dela och klicka sedan på Starta delning.</p></li><li><p>På den andra datorn öppnar du ett Finder-fönster och klickar sedan på Nätverk under Platser i sidofältet.</p></li><li><p>I fönstret Nätverk dubbelklickar du på den Mac som har den delade skivan och klickar på Anslut som. Markera Gäst i fönstret Anslut som och klicka sedan på Anslut.</p></li><li><p>Överför filerna.</p></li><li><p>När du är klar med filöverföringen matar du ut volymen på den andra datorn.</p></li></ol></div></div><div id="mchl2a21e30c" class="Task"><div class="TaskBody" role="region" aria-hidden="false" id="aria-mchl2a21e30c"><div class="heading-nobreak"><h2 aria-controls="aria-mchl2a21e30c" class="Name">Visa återställningsloggen</h2><p>Återställningsloggen innehåller meddelanden som har loggats av macOS Återställning. Du kan ange vilka typer av meddelanden som ska visas, filtrera meddelanden om du vill söka efter särskild text och spara återställningsloggen i en fil.</p></div><ol><li><p>Välj Fönster > Återställningslogg i appen Återställning.</p></li><li><p>Klicka på popupmenyn Detaljnivå och välj sedan vilka meddelanden som ska visas:</p><ul><li><p><em>Visa endast fel: </em>Välj det här alternativet om du bara vill visa felmeddelanden.</p></li><li><p><em>Visa fel och förlopp: </em>Välj det här alternativet om du vill visa felmeddelanden och förloppsmeddelanden.</p></li><li><p><em>Visa alla loggar: </em>Välj det här alternativet om du vill visa alla meddelanden.</p></li></ul></li><li><p>Filtrera meddelanden genom att skriva texten som du vill söka efter i filterfältet.</p></li><li><p>Spara återställningsloggen genom att klicka på knappen Spara, välja en målplats för filen och sedan klicka på Spara.</p></li><li><p>När du har tittat klart i återställningsloggen klickar du på stängningsknappen&nbsp;<img src="../SharedGlobalArt/IL_XMarkBlackCircleFillRed.png" alt="" height="30" width="30">i fönstrets övre vänstra hörn.</p></li></ol></div></div><div id="mchl4ee3f192" class="Task"><div class="TaskBody" role="region" aria-hidden="false" id="aria-mchl4ee3f192"><div class="heading-nobreak"><h2 aria-controls="aria-mchl4ee3f192" class="Name">Skapa en diagnosfil för återställning</h2><p>Om du loggar en problemrapport med Feedback Assistant kan du bli ombedd att tillhandahålla en diagnosfil för återställning. Du kan skapa filen och spara den på en extern lagringsenhet.</p></div><ol><li><p>Anslut en extern lagringsenhet till datorn.</p></li><li><p>Tryck på kontroll-alternativ-skift-kommando-punkt.</p></li><li><p>En liten stund efter att skärmen har blinkat visas en dialogruta.</p></li><li><p>Använd dialogrutan till att spara diagnosfilen för återställning på din externa lagringsenhet.</p></li></ol></div></div><div id="mchlb7e93c86" class="Task"><div class="TaskBody" role="region" aria-hidden="false" id="aria-mchlb7e93c86"><div class="heading-nobreak"><h2 aria-controls="aria-mchlb7e93c86" class="Name">Avsluta macOS Återställning</h2><p>Datorn startar om automatiskt medan den återskapar systemet från Time Machine eller installerar om macOS. I andra fall måste du avsluta macOS Återställning manuellt (exempelvis om du vill säkerhetskopiera dina filer innan du installerar om macOS eller om du nyss har ändrat en inställning med Startsäkerhetsverktyg).</p></div><p>Gör något av följande på datorn:</p><ul><li><p><em>Starta om datorn: </em>Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Starta om.</p></li><li><p><em>Välj en annan startskiva innan du startar om datorn: </em>Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Startskiva, välj en startskiva och klicka sedan på Starta om.</p></li><li><p><em>Stäng av datorn: </em>Välj Apple-menyn <img src="../SharedGlobalArt/IL_AppleLogo_11.png" alt="" height="30" width="24">> Stäng av.</p></li></ul></div></div></header><main></main><footer><p>Copyright © 2021 Apple Inc. Alla rättigheter förbehålls.</p></footer><script type="text/javascript" src="../js/static.js"></script></body></html>