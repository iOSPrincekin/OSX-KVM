<html lang="en"><head><meta charset="utf-8"><title>Ανάκτηση σε Intel</title><link rel="stylesheet" type="text/css" href="../css/static.css"></head><body class="apd-topic" dir="ltr" data-isTaskOpen="true"><header role="presentation" id="mchl338cf9a8" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>Χρήση της Ανάκτησης macOS σε Mac με επεξεργαστή Intel</h1><p>Η Ανάκτηση macOS είναι το ενσωματωμένο σύστημα ανάκτησης του Mac.</p><p>Μπορείτε να χρησιμοποιήσετε τις εφαρμογές στην Ανάκτηση macOS σε υπολογιστή Mac με επεξεργαστή Intel για επισκευή του εσωτερικού δίσκου, επανεγκατάσταση του macOS, επαναφορά των αρχείων σας από ένα εφεδρικό αντίγραφο Time Machine, καθορισμό επιλογών ασφάλειας, και πολλά άλλα.</p><p>Για επανεγκατάσταση του macOS, απαιτείται σύνδεση στο Διαδίκτυο. Για να συνδεθείτε στο Διαδίκτυο, μπορείτε να χρησιμοποιήσετε ασύρματη ή ενσύρματη δικτυακή σύνδεση. Δείτε την ενότητα <a href="#mchlbeaa54bc" class="xRef Task">Σύνδεση στο Διαδίκτυο μέσω Wi-Fi</a>.</p><div class="Alert"><p class="Note"><em>Σημείωση: </em>Αν προσπαθείτε να συνδεθείτε σε μια πύλη υποδοχής (π.χ. σε καφετέρια, βιβλιοθήκη ή ξενοδοχείο) ή σε ένα εταιρικό δίκτυο, ενδέχεται να μην μπορείτε να προσπελάσετε το Διαδίκτυο ενόσω είστε στην Ανάκτηση macOS.</p></div><div id="mchl6317f876" class="Subhead"><div class="heading-nobreak"><h2 class="Name">Διαθέσιμες εφαρμογές στην Ανάκτηση macOS σε Mac με επεξεργαστή Intel</h2><p>Οι παρακάτω εφαρμογές είναι διαθέσιμες στην Ανάκτηση macOS σε Mac με επεξεργαστή Intel:</p></div><ul><li><p><em>Ανάκτηση: </em>Η εφαρμογή «Ανάκτηση» ανοίγει όταν ο υπολογιστής σας εκκινείται στην Ανάκτηση macOS. Δείτε τις ενότητες <a href="#mchl69906860" class="xRef Task">Εκκίνηση Mac με επεξεργαστή Intel στην Ανάκτηση macOS</a> και <a href="#mchl6518f21a" class="xRef Task">Τερματισμός της Ανάκτησης macOS</a>.</p></li><li><p><em>Επαναφορά συστήματος μέσω Time Machine: </em>Επαναφέρετε τα δεδομένα σας από ένα εφεδρικό αντίγραφο Time Machine. Στην εφαρμογή «Ανάκτηση», επιλέξτε «Επαναφορά από το Time Machine» και μετά κάντε κλικ στη «Συνέχεια». Για επιστροφή στην εφαρμογή «Ανάκτηση», επιλέξτε «Επαναφορά συστήματος Time Machine» &gt; «Τερματισμός Επαναφοράς συστήματος Time Machine». Δείτε την ενότητα <a href="#mchl43ee355d" class="xRef Task">Χρήση του Time Machine για επαναφορά του συστήματός σας</a>.</p></li><li><p><em>Εγκατάσταση του macOS: </em>Εγκαταστήστε εκ νέου το macOS στον υπολογιστή σας. Στην εφαρμογή «Ανάκτηση», επιλέξτε «Εκ νέου εγκατάσταση macOS» και μετά κάντε κλικ στη «Συνέχεια». Για επιστροφή στην εφαρμογή «Ανάκτηση», επιλέξτε «Εγκατάσταση macOS Big Sur» &gt; «Τερματισμός της Εγκατάστασης macOS». Δείτε την ενότητα <a href="#mchlde1a4fd2" class="xRef Task">Επανεγκατάσταση του macOS</a>.</p></li><li><p><em>Safari: </em>Στην εφαρμογή «Ανάκτηση», επιλέξτε «Safari» και μετά κάντε κλικ στη «Συνέχεια». Για επιστροφή στην εφαρμογή «Ανάκτηση», επιλέξτε «Safari» &gt; «Τερματισμός Safari». Αν είστε συνδεδεμένοι στο Διαδίκτυο, μπορείτε να χρησιμοποιήσετε το Safari για να αναζητήσετε περισσότερες πληροφορίες στον ιστότοπο Υποστήριξης της Apple. Έχετε υπόψη σας ότι οι προσθήκες και οι επεκτάσεις Safari είναι απενεργοποιημένες στην Ανάκτηση macOS.</p></li><li><p><em>Βοήθημα δίσκων: </em>Επισκευάστε ή σβήστε τον δίσκο σας. Στην εφαρμογή «Ανάκτηση», επιλέξτε «Βοήθημα δίσκων» και μετά κάντε κλικ στη «Συνέχεια». Για επιστροφή στην εφαρμογή «Ανάκτηση», επιλέξτε «Βοήθημα δίσκων» &gt; «Τερματισμός Βοηθήματος δίσκων». Δείτε την ενότητα <a href="#mchlcb3af2f6" class="xRef Task">Σβήσιμο και επανεγκατάσταση του macOS</a>.</p></li><li><p><em>Βοήθημα ασφάλειας εκκίνησης: </em>Καθορίστε τις πολιτικές ασφάλειας για το Mac σας. Στην εφαρμογή «Ανάκτηση», επιλέξτε «Βοηθήματα» &gt; «Βοήθημα ασφάλειας εκκίνησης». Για επιστροφή στην εφαρμογή «Ανάκτηση», επιλέξτε «Βοήθημα ασφάλειας εκκίνησης» &gt; «Τερματισμός Βοηθήματος ασφάλειας εκκίνησης». Δείτε τις ενότητες <a href="#mchl616f896e" class="xRef Task">Χρήση του Βοηθήματος ασφάλειας εκκίνησης για καθορισμό συνθηματικού υλικολογισμικού</a> και <a href="#mchl4260d54a" class="xRef Task">Χρήση του Βοηθήματος ασφάλειας εκκίνησης για καθορισμό επιλογών ασφαλούς εκκίνησης</a>.</p><p>Οι επιλογές που είναι διαθέσιμες στο Βοήθημα ασφάλειας εκκίνησης διαφέρουν ανάλογα με το μοντέλο Mac. Ανατρέξτε στα άρθρα της Υποστήριξης Apple <a href="https://support.apple.com/HT208198" class="URL">Πληροφορίες για το Βοήθημα ασφάλειας εκκίνησης</a> και <a href="https://support.apple.com/HT208862" class="URL">Μοντέλα Mac με το chip ασφαλείας T2 Apple</a>.</p></li><li><p><em>Δίσκος εκκίνησης: </em>Καθορίστε τον δίσκο εκκίνησης για το Mac. Επιλέξτε το μενού Apple <img src="../SharedGlobalArt/IL_AppleLogo_11.png" alt="" height="30" width="24"> &gt; «Δίσκος εκκίνησης». Για επιστροφή στην εφαρμογή «Ανάκτηση», επιλέξτε «Δίσκος εκκίνησης» &gt; «Τερματισμός του Δίσκου εκκίνησης».</p></li><li><p><em>Τερματικό: </em>Στην εφαρμογή «Ανάκτηση», επιλέξτε «Βοηθήματα» &gt; «Τερματικό». Για επιστροφή στην εφαρμογή «Ανάκτηση», επιλέξτε «Τερματικό» &gt; «Τερματισμός Τερματικού».</p></li></ul><p>Μπορείτε επίσης να χρησιμοποιήσετε την Ανάκτηση macOS για να κάνετε τα ακόλουθα:</p><ul><li><p><a href="#mchlb6f6d1d9" class="xRef Task">Προβολή του αρχείου καταγραφής ανάκτησης</a></p></li><li><p><a href="#mchl7ed39991" class="xRef Task">Δημιουργία αρχείου διαγνωστικών ανάκτησης</a></p></li></ul></div><div id="mchl69906860" class="Task"><div class="TaskBody" role="region" aria-hidden="false" id="aria-mchl69906860"><div class="heading-nobreak"><h2 aria-controls="aria-mchl69906860" class="Name">Εκκίνηση του Mac με Intel στην Ανάκτηση macOS</h2><ol><li><p>Επανεκκινήστε το Mac.</p></li><li><p>Πατήστε αμέσως και κρατήστε πατημένο έναν από τους παρακάτω συνδυασμούς πλήκτρων μέχρι να εμφανιστεί η οθόνη εκκίνησης:</p><ul><li><p><em>Command-R: </em>Εκκίνηση από το ενσωματωμένο Σύστημα ανάκτησης macOS. Χρησιμοποιήστε αυτόν τον συνδυασμό πλήκτρων για να εγκαταστήσετε εκ νέου την πιο πρόσφατη έκδοση macOS που ήταν εγκατεστημένη στο σύστημά σας ή για να χρησιμοποιήσετε τις άλλες εφαρμογές στην Ανάκτηση macOS.</p></li><li><p><em>Option-Command-R: </em>Εκκίνηση από την Ανάκτηση macOS μέσω Διαδικτύου. Χρησιμοποιήστε αυτόν τον συνδυασμό πλήκτρων για να εγκαταστήσετε εκ νέου το macOS και να κάνετε αναβάθμιση στην πιο πρόσφατη έκδοση macOS που είναι συμβατή με το Mac σας.</p></li><li><p><em>Option-Shift-Command-R: </em>Εκκίνηση από την Ανάκτηση macOS μέσω Διαδικτύου. Χρησιμοποιήστε αυτόν τον συνδυασμό πλήκτρων για να εγκαταστήσετε εκ νέου την έκδοση macOS που είχε το Mac σας όταν το αγοράσατε ή την πλησιέστερη έκδοση που είναι ακόμη διαθέσιμη.</p></li></ul></li><li><p>Αν εμφανιστεί μια κλειδαριά, εισαγάγετε το συνθηματικό για το Mac σας.</p></li><li><p>Αν έχετε πολλούς τόμους στον δίσκο σας, επιλέξτε τον τόμο που θέλετε να ανακτήσετε και μετά κάντε κλικ στο «Επόμενο».</p></li><li><p>Αν σας ζητηθεί, επιλέξτε έναν λογαριασμό διαχειριστή, κάντε κλικ στο «Επόμενο», πληκτρολογήστε το συνθηματικό για τον λογαριασμό και μετά κάντε κλικ στη «Συνέχεια».</p></li></ol></div></div></div><div id="mchlbeaa54bc" class="Task"><div class="TaskBody" role="region" aria-hidden="false" id="aria-mchlbeaa54bc"><div class="heading-nobreak"><h2 aria-controls="aria-mchlbeaa54bc" class="Name">Σύνδεση στο Διαδίκτυο μέσω Wi-Fi</h2><p>Αν το εικονίδιο μενού Wi-Fi (στην πάνω δεξιά γωνία της οθόνης) περιέχει μία ή περισσότερες γραμμές <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>το Wi-Fi είναι ενεργοποιημένο και συνδεδεμένο σε ένα ασύρματο δίκτυο. Αν το εικονίδιο μενού Wi-Fi δεν περιέχει γραμμές <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>το Wi-Fi είναι ενεργοποιημένο αλλά δεν είναι συνδεδεμένο σε ασύρματο δίκτυο. Αν πάνω στο εικονίδιο μενού Wi-Fi υπάρχει μια δεξιότροπη κάθετος <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>το Wi-Fi είναι απενεργοποιημένο. Για να μπορέσετε να συνδεθείτε σε ένα ασύρματο δίκτυο, το Wi-Fi πρέπει να είναι ενεργοποιημένο.</p></div><p>Στο Mac, κάντε ένα από τα παρακάτω:</p><ul><li><p><em>Ενεργοποίηση του Wi-Fi: </em>Κάντε κλικ στο εικονίδιο μενού Wi-Fi και μετά επιλέξτε «Ενεργοποίηση Wi-Fi».</p></li><li><p><em>Απενεργοποίηση Wi-Fi: </em>Κάντε κλικ στο εικονίδιο μενού Wi-Fi και μετά επιλέξτε «Απενεργοποίηση Wi-Fi».</p></li><li><p><em>Σύνδεση σε δίκτυο: </em>Κάντε κλικ στο εικονίδιο μενού Wi-Fi και μετά επιλέξτε ένα δίκτυο. Αν σας ζητηθεί, πληκτρολογήστε το συνθηματικό του δικτύου.</p></li><li><p><em>Σύνδεση σε κλειστό δίκτυο: </em>Κάντε κλικ στο εικονίδιο μενού Wi-Fi και μετά επιλέξτε «Είσοδος σε άλλο δίκτυο». Εισαγάγετε το όνομα του δικτύου και, αν χρειαστεί, το συνθηματικό του δικτύου.</p></li></ul></div></div><div id="mchl7ac77bd4" class="Task"><div class="TaskBody" role="region" aria-hidden="false" id="aria-mchl7ac77bd4"><div class="heading-nobreak"><h2 aria-controls="aria-mchl7ac77bd4" class="Name">Επισκευή της εσωτερικής συσκευής αποθήκευσης</h2><p>Αν αντιμετωπίζετε προβλήματα με τον υπολογιστή σας ή εκκινήσατε τον υπολογιστή και εμφανίστηκε το παράθυρο «Ανάκτηση macOS», ίσως πρέπει να επισκευάσετε την εσωτερική συσκευή αποθήκευσης του υπολογιστή σας (π.χ. μια μονάδα δίσκου στερεάς κατάστασης (SSD)).</p></div><ol><li><p>Στην εφαρμογή «Ανάκτηση», επιλέξτε «Βοήθημα δίσκων» και μετά κάντε κλικ στη «Συνέχεια».</p></li><li><p>Στην εφαρμογή «Βοήθημα δίσκων», επιλέξτε «Προβολή» &gt; «Εμφάνιση όλων των συσκευών».</p></li><li><p>Στην πλαϊνή στήλη, επιλέξτε έναν τόμο και μετά κάντε κλικ στο κουμπί «Πρώτες βοήθειες» <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Στο πλαίσιο διαλόγου «Πρώτες βοήθειες», κάντε κλικ στην «Εκτέλεση» και ακολουθήστε τις οδηγίες που θα εμφανιστούν στην οθόνη.</p></li><li><p>Όταν ολοκληρωθεί η διαδικασία Πρώτων βοηθειών, κάντε κλικ στο «Τέλος».</p></li><li><p>Επαναλάβετε τα βήματα 3 έως 5 για κάθε τόμο στη συσκευή αποθήκευσης.</p></li><li><p>Στην πλαϊνή στήλη, επιλέξτε έναν περιέκτη και μετά κάντε κλικ στο κουμπί «Πρώτες βοήθειες» <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Στο πλαίσιο διαλόγου «Πρώτες βοήθειες», κάντε κλικ στην «Εκτέλεση» και ακολουθήστε τις οδηγίες που θα εμφανιστούν στην οθόνη.</p></li><li><p>Όταν ολοκληρωθεί η διαδικασία Πρώτων βοηθειών, κάντε κλικ στο «Τέλος».</p></li><li><p>Επαναλάβετε τα βήματα 7 έως 9 για κάθε περιέκτη στη συσκευή αποθήκευσης.</p></li><li><p>Στην πλαϊνή στήλη, επιλέξτε μια συσκευή αποθήκευσης και μετά κάντε κλικ στο κουμπί «Πρώτες βοήθειες» <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Στο πλαίσιο διαλόγου «Πρώτες βοήθειες», κάντε κλικ στην «Εκτέλεση» και ακολουθήστε τις οδηγίες που θα εμφανιστούν στην οθόνη.</p></li><li><p>Όταν ολοκληρωθεί η διαδικασία Πρώτων βοηθειών, κάντε κλικ στο «Τέλος».</p></li></ol><p>Αν το Βοήθημα δίσκων δεν μπορέσει να επισκευάσει τον δίσκο σας, δημιουργήστε εφεδρικά αντίγραφα για όσο το δυνατόν περισσότερα από τα δεδομένα σας, και έπειτα ακολουθήστε τις οδηγίες της ενότητας <a href="#mchlcb3af2f6" class="xRef Task">Σβήσιμο και επανεγκατάσταση του macOS</a>.</p><p>Για επιστροφή στην εφαρμογή «Ανάκτηση» στο macOS, επιλέξτε «Βοήθημα δίσκων» &gt; «Τερματισμός Βοηθήματος δίσκων».</p></div></div><div id="mchl43ee355d" class="Task"><div class="TaskBody" role="region" aria-hidden="false" id="aria-mchl43ee355d"><div class="heading-nobreak"><h2 aria-controls="aria-mchl43ee355d" class="Name">Χρήση του Time Machine για επαναφορά του συστήματός σας</h2><p>Αν είχατε στο παρελθόν δημιουργήσει εφεδρικό αντίγραφο Time Machine, χρησιμοποιήστε την Επαναφορά από εφεδρικό αντίγραφο Time Machine για να επαναφέρετε τον υπολογιστή σας στην προηγούμενη κατάστασή του.</p></div><div class="Alert"><p class="Important"><strong>Σημαντικό: </strong>Χρησιμοποιήστε το εφεδρικό αντίγραφο Time Machine μόνο για να επαναφέρετε δεδομένα στον υπολογιστή όπου δημιουργήθηκε το εφεδρικό αντίγραφο. Αν θέλετε να μεταφέρετε δεδομένα από αυτό το Mac σε έναν νέο υπολογιστή, τερματίστε την Ανάκτηση macOS, επανεκκινήστε το Mac και χρησιμοποιήστε την εφαρμογή «Βοηθός μετεγκατάστασης» στο macOS.</p></div><ol><li><p>Αν το εφεδρικό σας αντίγραφο βρίσκεται σε Time Capsule, βεβαιωθείτε ότι είστε συνδεδεμένοι στο Διαδίκτυο.</p></li><li><p>Στην εφαρμογή «Ανάκτηση», επιλέξτε «Επαναφορά από εφεδρικό αντίγραφο Time Machine» και μετά κάντε κλικ στη «Συνέχεια».</p></li><li><p>Στην εφαρμογή «Επαναφορά συστήματος Time Machine», ακολουθήστε τις οδηγίες στην οθόνη.</p></li></ol></div></div><div id="mchl616f896e" class="Task"><div class="TaskBody" role="region" aria-hidden="false" id="aria-mchl616f896e"><div class="heading-nobreak"><h2 aria-controls="aria-mchl616f896e" class="Name">Χρήση του Βοηθήματος ασφάλειας εκκίνησης για καθορισμό συνθηματικού υλικολογισμικού</h2><p>Ο καθορισμός ενός συνθηματικού υλικολογισμικού αποτρέπει την εκκίνηση του Mac από οποιαδήποτε εσωτερική ή εξωτερική συσκευή αποθήκευσης πέρα από τον δίσκο εκκίνησης που έχετε επιλέξει, εκτός αν εισαγάγετε το συνθηματικό υλικολογισμικού. Μπορείτε να ενεργοποιήσετε, να απενεργοποιήσετε ή να αλλάξετε το συνθηματικό υλικολογισμικού χρησιμοποιώντας το Βοήθημα ασφάλειας εκκίνησης.</p></div><p>Όταν είναι ενεργοποιημένο το συνθηματικό υλικολογισμικού, κάθε φορά που κάνετε εκκίνηση από την Ανάκτηση macOS ή από μια συσκευή αποθήκευσης διαφορετική από αυτήν που έχει επιλεγεί στις προτιμήσεις Δίσκου εκκίνησης, θα πρέπει να εισαγάγετε το συνθηματικό υλικολογισμικού.</p><p>Αφού επανεκκινήσετε το Mac, θα εφαρμοστούν οι αλλαγές στο συνθηματικό υλικολογισμικού.</p><ol><li><p>Στην εφαρμογή «Ανάκτηση», επιλέξτε «Βοηθήματα» &gt; «Βοήθημα ασφάλειας εκκίνησης».</p></li><li><p>Αν σας ζητηθεί, εισαγάγετε ένα όνομα χρήστη και συνθηματικό διαχειριστή.</p></li><li><p>Κάντε ένα από τα ακόλουθα:</p><ul><li><p><em>Ενεργοποίηση του συνθηματικού υλικολογισμικού: </em>Κάντε κλικ στην «Ενεργοποίηση συνθηματικού υλικολογισμικού», εισαγάγετε ένα νέο συνθηματικό, εισαγάγετέ το ξανά για να επαληθεύσετε το συνθηματικό και μετά κάντε κλικ στην επιλογή «Καθορισμός συνθηματικού».</p></li><li><p><em>Απενεργοποίηση του συνθηματικού υλικολογισμικού: </em>Κάντε κλικ στην «Απενεργοποίηση συνθηματικού υλικολογισμικού», εισαγάγετε το συνθηματικό και μετά κάντε κλικ στην «Απενεργοποίηση συνθηματικού».</p></li><li><p><em>Αλλαγή του συνθηματικού υλικολογισμικού: </em>Κάντε κλικ στην «Αλλαγή συνθηματικού», εισαγάγετε το παλιό συνθηματικό, εισαγάγετε ένα νέο συνθηματικό και επαληθεύστε το, και μετά κάντε κλικ στην «Αλλαγή συνθηματικού».</p></li></ul></li><li><p>Κάντε κλικ στην επιλογή «Τερματισμός Βοηθήματος ασφάλειας εκκίνησης».</p></li></ol></div></div><div id="mchl4260d54a" class="Task"><div class="TaskBody" role="region" aria-hidden="false" id="aria-mchl4260d54a"><div class="heading-nobreak"><h2 aria-controls="aria-mchl4260d54a" class="Name">Χρήση του Βοηθήματος ασφάλειας εκκίνησης για καθορισμό επιλογών ασφαλούς εκκίνησης</h2><p>Οι επιλογές ασφαλούς εκκίνησης είναι διαθέσιμες μόνο σε υπολογιστές Mac με το chip ασφαλείας T2 Apple.</p></div><p>Αφού επανεκκινήσετε το Mac, θα εφαρμοστούν οι αλλαγές στις επιλογές ασφαλούς εκκίνησης.</p><ol><li><p>Στην εφαρμογή «Ανάκτηση», επιλέξτε «Βοηθήματα» &gt; «Βοήθημα ασφάλειας εκκίνησης».</p></li><li><p>Εισαγάγετε ένα όνομα χρήστη και συνθηματικό διαχειριστή.</p></li><li><p>Στο τμήμα «Ασφαλής εκκίνηση», επιλέξτε μια από τις ακόλουθες επιλογές ασφάλειας:</p><ul><li><p><em>Πλήρης ασφάλεια: </em>Διασφαλίζει ότι μπορεί να εκτελεστεί μόνο το τρέχον λειτουργικό σας σύστημα ή το υπογεγραμμένο λογισμικό λειτουργικού συστήματος που θεωρείται επί του παρόντος αξιόπιστο από την Apple. Αυτή η λειτουργία απαιτεί μια σύνδεση δικτύου κατά την εγκατάσταση του λογισμικού.</p></li><li><p><em>Μέτρια ασφάλεια: </em>Επιτρέπει την εκτέλεση οποιασδήποτε έκδοσης υπογεγραμμένου λογισμικού λειτουργικού συστήματος που έχει θεωρηθεί αξιόπιστο από την Apple.</p></li><li><p><em>Καμία ασφάλεια: </em>Δεν επιβάλλεται καμία απαίτηση στο εκκινήσιμο λειτουργικό σύστημα.</p></li></ul></li><li><p>Στο τμήμα «Επιτρεπόμενα μέσα εκκίνησης», επιλέξτε μια από τις ακόλουθες επιλογές εκκίνησης:</p><ul><li><p><em>Να μην επιτρέπεται η εκκίνηση από εξωτερικά ή αφαιρούμενα μέσα: </em>Περιορίζει τη δυνατότητα εκκίνησης από οποιαδήποτε συσκευή που δεν προστατεύεται από το T2, όπως μονάδες USB και Thunderbolt ή εσωτερικά συνδεδεμένες μονάδες PCIe ή SATA.</p></li><li><p><em>Να επιτρέπεται η εκκίνηση από εξωτερικά ή αφαιρούμενα μέσα: </em>Δεν περιορίζεται η δυνατότητα εκκίνησης από οποιεσδήποτε συσκευές.</p></li></ul></li><li><p>Επιλέξτε «Βοήθημα ασφάλειας εκκίνησης» &gt; «Τερματισμός Βοηθήματος ασφάλειας εκκίνησης».</p></li></ol></div></div><div id="mchlde1a4fd2" class="Task"><div class="TaskBody" role="region" aria-hidden="false" id="aria-mchlde1a4fd2"><div class="heading-nobreak"><h2 aria-controls="aria-mchlde1a4fd2" class="Name">Επανεγκατάσταση του macOS</h2><p>Σε κάποιες περιπτώσεις, ίσως χρειαστεί να επανεγκαταστήσετε το macOS. Μπορείτε να εγκαταστήσετε εκ νέου το macOS διατηρώντας ανέπαφα τα αρχεία και τις ρυθμίσεις χρηστών.</p></div><ol><li><p>Βεβαιωθείτε ότι είστε συνδεδεμένοι στο Διαδίκτυο.</p></li><li><p>Στην εφαρμογή «Ανάκτηση», επιλέξτε «Εκ νέου εγκατάσταση macOS Big Sur» και μετά κάντε κλικ στη «Συνέχεια».</p><div class="Alert"><p class="Important"><strong>Σημαντικό:</strong> Στο τμήμα όπου επιλέγετε δίσκο, επιλέξτε τον τρέχοντα δίσκο macOS (στις περισσότερες περιπτώσεις, είναι ο μοναδικός διαθέσιμος).</p></div></li><li><p>Ακολουθήστε τις οδηγίες στην οθόνη.</p></li></ol></div></div><div id="mchlcb3af2f6" class="Task"><div class="TaskBody" role="region" aria-hidden="false" id="aria-mchlcb3af2f6"><div class="heading-nobreak"><h2 aria-controls="aria-mchlcb3af2f6" class="Name">Σβήσιμο και επανεγκατάσταση του macOS</h2><p>Αν σβήσετε και επανεγκαταστήσετε το macOS, θα διαγραφούν οι λογαριασμοί χρηστών, οι ρυθμίσεις δικτύου και όλα τα αρχεία και οι φάκελοι που βρίσκονται στο Mac σας. Πριν σβήσετε το macOS, προσπαθήστε να πραγματοποιήσετε είσοδο στο σύστημά σας. Μετά, δημιουργήστε εφεδρικό αντίγραφο των αρχείων που θέλετε να διατηρήσετε, αντιγράφοντάς τα σε μια άλλη συσκευή αποθήκευσης. Επίσης, σημειώστε κάπου τις ρυθμίσεις δικτύου σας από τις προτιμήσεις Δικτύου για να είναι ευκολότερο να συνδεθείτε πάλι μετά την επανεγκατάσταση του macOS.</p></div><ol><li><p>Βεβαιωθείτε ότι είστε συνδεδεμένοι στο Διαδίκτυο.</p></li><li><p>Στην εφαρμογή «Ανάκτηση», κάντε κλικ στο «Βοήθημα δίσκων» και μετά κάντε κλικ στη «Συνέχεια».</p></li><li><p>Στο Βοήθημα δίσκων, επιλέξτε τον τόμο που θέλετε να σβήσετε στην πλαϊνή στήλη και μετά κάντε κλικ στο κουμπί «Σβήσιμο» στη γραμμή εργαλείων.</p></li><li><p>Πληκτρολογήστε ένα όνομα για τον τόμο στο πεδίο «Όνομα».</p></li><li><p>Κάντε κλικ στο αναδυόμενο μενού «Μορφή», επιλέξτε «APFS» και μετά κάντε κλικ στο «Σβήσιμο ομάδας τόμων».</p></li><li><p>Όταν ολοκληρωθεί η διαδικασία σβησίματος, κάντε κλικ στο «Τέλος» και μετά επιλέξτε «Βοήθημα δίσκων» &gt; «Τερματισμός του Βοηθήματος δίσκων».</p></li><li><p>Στην εφαρμογή «Ανάκτηση», κάντε κλικ στην «Εκ νέου εγκατάσταση macOS Big Sur» &gt; «Συνέχεια και μετά ακολουθήστε τις οδηγίες στην οθόνη.</p></li></ol></div></div><div id="mchlb6f6d1d9" class="Task"><div class="TaskBody" role="region" aria-hidden="false" id="aria-mchlb6f6d1d9"><div class="heading-nobreak"><h2 aria-controls="aria-mchlb6f6d1d9" class="Name">Προβολή του αρχείου καταγραφής ανάκτησης</h2><p>Το αρχείο καταγραφής ανάκτησης περιέχει μηνύματα που έχουν καταγραφεί από την Ανάκτηση macOS. Μπορείτε να καθορίσετε τους τύπους μηνυμάτων προς προβολή, να φιλτράρετε τα μηνύματα για να αναζητήσετε συγκεκριμένο κείμενο και να αποθηκεύσετε το αρχείο καταγραφής ανάκτησης σε ένα αρχείο.</p></div><ol><li><p>Στην εφαρμογή «Ανάκτηση», επιλέξτε «Παράθυρο» &gt; «Αρχείο καταγραφής ανάκτησης».</p></li><li><p>Κάντε κλικ στο αναδυόμενο μενού «Επίπεδο λεπτομέρειας» και μετά επιλέξτε ποια μηνύματα θέλετε να εμφανιστούν:</p><ul><li><p><em>Εμφάνιση σφαλμάτων μόνο: </em>Επιλέξτε αυτήν τη ρύθμιση για να εμφανιστούν μόνο τα μηνύματα σφαλμάτων.</p></li><li><p><em>Εμφάνιση σφαλμάτων και προόδου: </em>Επιλέξτε αυτήν τη ρύθμιση για να εμφανιστούν τα μηνύματα σφαλμάτων και τα μηνύματα προόδου.</p></li><li><p><em>Εμφάνιση όλων των αρχείων καταγραφής: </em>Επιλέξτε αυτήν τη ρύθμιση για να εμφανιστούν όλα τα μηνύματα.</p></li></ul></li><li><p>Για φιλτράρισμα των μηνυμάτων, πληκτρολογήστε το κείμενο που θέλετε να αναζητήσετε στο πεδίο «Φίλτρο».</p></li><li><p>Για να αποθηκεύσετε το αρχείο καταγραφής ανάκτησης, κάντε κλικ στο κουμπί «Αποθήκευση», επιλέξτε μια τοποθεσία για το αρχείο και μετά κάντε κλικ στην «Αποθήκευση».</p></li><li><p>Όταν ολοκληρώσετε την προβολή του αρχείου καταγραφής ανάκτησης, κάντε κλικ στο κουμπί «Κλείσιμο» <img src="../SharedGlobalArt/IL_XMarkBlackCircleFillRed.png" alt="" height="30" width="30"> στην πάνω αριστερή γωνία του παραθύρου.</p></li></ol></div></div><div id="mchl7ed39991" class="Task"><div class="TaskBody" role="region" aria-hidden="false" id="aria-mchl7ed39991"><div class="heading-nobreak"><h2 aria-controls="aria-mchl7ed39991" class="Name">Δημιουργία αρχείου διαγνωστικών ανάκτησης</h2><p>Αν υποβάλετε μια αναφορά προβλήματος μέσω του Βοηθού σχολίων, ενδέχεται να σας ζητηθεί να στείλετε ένα αρχείο διαγνωστικών ανάκτησης. Μπορείτε να δημιουργήσετε το αρχείο και να το αποθηκεύσετε σε μια εξωτερική συσκευή αποθήκευσης.</p></div><ol><li><p>Συνδέστε μια εξωτερική συσκευή αποθήκευσης στο Mac σας.</p></li><li><p>Πατήστε Control-Option-Shift-Command-τελεία.</p></li><li><p>Αφού αναβοσβήσει η οθόνη, περιμένετε μερικά λεπτά μέχρι να εμφανιστεί ένα πλαίσιο διαλόγου.</p></li><li><p>Χρησιμοποιήστε το πλαίσιο διαλόγου για να αποθηκεύσετε το αρχείο διαγνωστικών ανάκτησης σε μια τοποθεσία στην εξωτερική συσκευή αποθήκευσης.</p></li></ol></div></div><div id="mchl6518f21a" class="Task"><div class="TaskBody" role="region" aria-hidden="false" id="aria-mchl6518f21a"><div class="heading-nobreak"><h2 aria-controls="aria-mchl6518f21a" class="Name">Τερματισμός της Ανάκτησης macOS</h2><p>Το Mac θα επανεκκινηθεί αυτόματα κατά την επαναφορά του συστήματος από το Time Machine ή κατά την επανεγκατάσταση του macOS. Σε άλλες περιπτώσεις, πρέπει να τερματίσετε την Ανάκτηση macOS χειροκίνητα (π.χ. αν θέλετε να δημιουργήσετε εφεδρικά αντίγραφα των αρχείων σας πριν από την επανεγκατάσταση του macOS ή αν απλώς αλλάξατε μια ρύθμιση χρησιμοποιώντας το Βοήθημα ασφάλειας εκκίνησης).</p></div><p>Στο Mac, κάντε ένα από τα παρακάτω:</p><ul><li><p><em>Επανεκκίνηση του Mac: </em>Επιλέξτε το μενού Apple <img src="../SharedGlobalArt/IL_AppleLogo_11.png" alt="" height="30" width="24"> &gt; «Επανεκκίνηση».</p></li><li><p><em>Επιλέξτε έναν διαφορετικό δίσκο εκκίνησης πριν επανεκκινήσετε το Mac: </em>Επιλέξτε το μενού Apple <img src="../SharedGlobalArt/IL_AppleLogo_11.png" alt="" height="30" width="24"> &gt; «Δίσκος εκκίνησης», επιλέξτε έναν δίσκο εκκίνησης και μετά κάντε κλικ στην «Επανεκκίνηση».</p></li><li><p><em>Τερματισμός του Mac: </em>Επιλέξτε το μενού Apple <img src="../SharedGlobalArt/IL_AppleLogo_11.png" alt="" height="30" width="24"> &gt; «Τερματισμός».</p></li></ul></div></div></header><main></main><footer><p>Πνευματικά δικαιώματα © 2021 Apple Inc. Με επιφύλαξη κάθε δικαιώματος.</p></footer><script type="text/javascript" src="../js/static.js"></script></body></html>