<html lang="en"><head><meta charset="UTF-8"><title>Recuperare Intel</title><link rel="stylesheet" type="text/css" href="../css/static.css"></head><body class="apd-topic" dir="ltr" data-isTaskOpen="true"><header role="presentation" id="mchl338cf9a8" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>Utilizarea Recuperare macOS pe un Mac cu procesor Intel</h1><p>Recuperare macOS este sistemul integrat de recuperare al Mac-urilor.</p><p>Puteți utiliza aplicațiile din Recuperare macOS pe un Mac cu procesor Intel pentru a repara discul intern, a reinstala macOS, a vă restaura fișierele dintr-un backup Time Machine, a configura opțiunile de securitate și altele.</p><p>Reinstalarea macOS necesită o conexiune la internet. Pentru a vă conecta la internet, puteți utiliza o conexiune fără fir sau o conexiune la o rețea cu fir. Consultați <a href="#mchlbeaa54bc" class="xRef Task">Conectarea la internet utilizând Wi-Fi</a>.</p><div class="Alert"><p class="Note"><em>Notă: </em>dacă încercați să vă conectați la un portal captiv (de exemplu, de la o cafenea, bibliotecă sau hotel) sau la rețeaua unei organizații, este posibil să nu puteți accesa internetul din Recuperare macOS.</p></div><div id="mchl6317f876" class="Subhead"><div class="heading-nobreak"><h2 class="Name">Aplicațiile disponibile în Recuperare macOS pe un Mac cu procesor Intel</h2><p>Următoarele aplicații sunt disponibile în modul Recuperare macOS pe un Mac cu procesor Intel:</p></div><ul><li><p><em>Recuperare: </em>Aplicația Recuperare se deschide atunci când computerul pornește în modul Recuperare macOS. Consultați <a href="#mchl69906860" class="xRef Task">Pornirea unui Mac cu procesor Intel în modul Recuperare macOS</a> și <a href="#mchl6518f21a" class="xRef Task">Ieșirea din modul Recuperare macOS</a>.</p></li><li><p><em>Restaurare sistem Time Machine: </em>Restaurați-vă datele dintr-un backup Time Machine. În aplicația Recuperare, selectați Restaurare din Time Machine, apoi faceți clic pe Continuă. Pentru a reveni în aplicația Recuperare, alegeți Restaurare sistem Time Machine &gt; Termină Restaurare sistem Time Machine. Consultați <a href="#mchl43ee355d" class="xRef Task">Utilizarea Time Machine pentru restaurarea sistemului</a>.</p></li><li><p><em>Instalare macOS: </em>Reinstalați macOS pe computer. În aplicația Recuperare, selectați Reinstalare macOS, apoi faceți clic pe Continuă. Pentru a reveni în aplicația Recuperare, alegeți Instalare macOS Big Sur &gt; Termină Instalare macOS. Consultați <a href="#mchlde1a4fd2" class="xRef Task">Reinstalarea macOS</a>.</p></li><li><p><em>Safari: </em>În aplicația Recuperare, selectați Safari, apoi faceți clic pe Continuă. Pentru a reveni în aplicația Recuperare, alegeți Safari &gt; Termină Safari. Dacă dispuneți de conexiune la internet, puteți utiliza Safari pentru a căuta mai multe informații pe site-ul web Asistență Apple. Rețineți că plug-inurile și extensiile browserului Safari sunt dezactivate în modul Recuperare macOS.</p></li><li><p><em>Utilitar disc: </em>Reparați sau ștergeți discul computerului. În aplicația Recuperare, selectați Utilitar disc, apoi faceți clic pe Continuă. Pentru a reveni în aplicația Recuperare, alegeți Utilitar disc &gt; Termină Utilitar disc. Consultați <a href="#mchlcb3af2f6" class="xRef Task">Ștergerea și reinstalarea macOS</a>.</p></li><li><p><em>Utilitar securitate la inițializare: </em>Configurați politicile de securitate pentru Mac-ul dvs. În aplicația Recuperare, selectați Utilitare &gt; Utilitar securitate la inițializare. Pentru a reveni în aplicația Recuperare, alegeți Utilitar securitate la inițializare &gt; Termină Utilitar securitate la inițializare. Consultați <a href="#mchl616f896e" class="xRef Task">Folosirea Utilitar securitate la inițializare pentru a fixa o parolă de firmware</a> și <a href="#mchl4260d54a" class="xRef Task">Folosirea Utilitar securitate la inițializare pentru a configura opțiunile de inițializare securizată</a>.</p><p>Opțiunile disponibile în Utilitar securitate la inițializare variază în funcție de modelul de Mac. Consultați articolele de asistență Apple <a href="https://support.apple.com/HT208198" class="URL">Despre Utilitar securitate la inițializare</a> și <a href="https://support.apple.com/HT208862" class="URL">Modelele de computere Mac cu cip de securitate Apple T2</a>.</p></li><li><p><em>Disc de inițializare: </em>Fixați discul de inițializare pentru Mac-ul dvs. Alegeți meniul Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Disc de inițializare. Pentru a reveni în aplicația Recuperare, alegeți Disc de inițializare &gt; Termină Disc de inițializare.</p></li><li><p><em>Terminal: </em>În aplicația Recuperare, alegeți Utilitare &gt; Terminal. Pentru a reveni în aplicația Recuperare, alegeți Terminal &gt; Termină Terminal.</p></li></ul><p>De asemenea, puteți utiliza Recuperare macOS pentru una dintre următoarele acțiuni:</p><ul><li><p><a href="#mchlb6f6d1d9" class="xRef Task">Afișarea jurnalului de recuperare</a></p></li><li><p><a href="#mchl7ed39991" class="xRef Task">Crearea unui fișier de diagnoză a recuperării</a></p></li></ul></div><div id="mchl69906860" class="Task"><div class="TaskBody" role="region" aria-hidden="false" id="aria-mchl69906860"><div class="heading-nobreak"><h2 aria-controls="aria-mchl69906860" class="Name">Pornirea unui Mac cu procesor Intel în modul Recuperare macOS</h2><ol><li><p>Reporniți Mac-ul.</p></li><li><p>Apăsați imediat una dintre următoarele combinații de taste și mențineți apăsat până când vedeți ecranul de inițializare:</p><ul><li><p><em>Comandă-R: </em>Porniți computerul pe baza sistemului Recuperare macOS integrat. Utilizați această combinație de taste pentru a reinstala cel mai recent macOS care a fost instalat pe computer sau pentru a utiliza celelalte aplicații din Recuperare macOS.</p></li><li><p><em>Opțiune-Comandă-R: </em>Porniți computerul pe baza sistemului Recuperare macOS prin internet. Utilizați această combinație de taste pentru a reinstala macOS și pentru a actualiza la cea mai recentă versiune de macOS care este compatibilă cu Mac-ul dvs.</p></li><li><p><em>Opțiune-Shift-Comandă-R: </em>Porniți computerul pe baza sistemului Recuperare macOS prin internet. Utilizați această combinație de taste pentru a reinstala versiunea de macOS care a fost livrată cu Mac-ul dvs. sau cea mai apropiată versiune care este încă disponibilă.</p></li></ul></li><li><p>Dacă vedeți un lacăt, introduceți parola pentru Mac-ul dvs.</p></li><li><p>Dacă aveți pe disc mai multe volume, selectați volumul pe care doriți să îl recuperați, apoi faceți clic pe Înainte.</p></li><li><p>Dacă vi se solicită, alegeți un cont de administrator, faceți clic pe Înainte, introduceți parola contului, apoi faceți clic pe Continuă.</p></li></ol></div></div></div><div id="mchlbeaa54bc" class="Task"><div class="TaskBody" role="region" aria-hidden="false" id="aria-mchlbeaa54bc"><div class="heading-nobreak"><h2 aria-controls="aria-mchlbeaa54bc" class="Name">Conectarea la internet utilizând Wi-Fi</h2><p>Dacă pictograma meniului Wi-Fi (din colțul dreapta sus al ecranului) conține una sau mai multe bare <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>conexiunea Wi-Fi este activată și conectată la o rețea wireless. Dacă pictograma meniului Wi-Fi nu conține nicio bară <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>conexiunea Wi-Fi este activată, dar nu este conectată la o rețea wireless. Dacă pictograma meniului Wi-Fi este barată cu o linie oblică <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>conexiunea Wi-Fi este dezactivată. Pentru a vă putea conecta la o rețea wireless, conexiunea Wi-Fi trebuie să fie activată.</p></div><p>Pe Mac, procedați după cum urmează:</p><ul><li><p><em>Activarea Wi-Fi: </em>Faceți clic pe pictograma meniului Wi-Fi, apoi alegeți Activează Wi-Fi.</p></li><li><p><em>Dezactivarea Wi-Fi: </em>Faceți clic pe pictograma meniului Wi-Fi, apoi alegeți Dezactivează Wi-Fi.</p></li><li><p><em>Conectarea la o rețea: </em>Faceți clic pe pictograma meniului Wi-Fi, apoi alegeți o rețea. Dacă vi se solicită, tastați parola rețelei.</p></li><li><p><em>Conectarea la o rețea închisă: </em>Faceți clic pe pictograma meniului Wi-Fi, apoi alegeți Conectare la altă rețea. Introduceți numele rețelei și, dacă vi se solicită, parola rețelei.</p></li></ul></div></div><div id="mchl7ac77bd4" class="Task"><div class="TaskBody" role="region" aria-hidden="false" id="aria-mchl7ac77bd4"><div class="heading-nobreak"><h2 aria-controls="aria-mchl7ac77bd4" class="Name">Repararea dispozitivului intern de stocare</h2><p>Dacă aveți probleme cu computerul sau dacă ați pornit computerul și a apărut fereastra Recuperare macOS, ar putea fi necesar să reparați dispozitivul intern de stocare al computerului (precum un SSD - solid-state drive).</p></div><ol><li><p>În  aplicația Recuperare, selectați Utilitar disc, apoi faceți clic pe Continuă.</p></li><li><p>În aplicația Utilitar disc, selectați Vizualizare &gt; Afișează toate dispozitivele.</p></li><li><p>În bara laterală, selectați un volum, apoi faceți clic pe butonul Prim ajutor <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>În dialogul Prim ajutor, faceți clic pe Execută, apoi urmați instrucțiunile de pe ecran.</p></li><li><p>După finalizarea procesului Prim ajutor, faceți clic pe OK.</p></li><li><p>Repetați pașii de la 3 la 5 pentru fiecare volum de pe dispozitivul de stocare.</p></li><li><p>În bara laterală, selectați un container, apoi faceți clic pe butonul Prim ajutor <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>În dialogul Prim ajutor, faceți clic pe Execută, apoi urmați instrucțiunile de pe ecran.</p></li><li><p>După finalizarea procesului Prim ajutor, faceți clic pe OK.</p></li><li><p>Repetați pașii de la 7 la 9 pentru fiecare container de pe dispozitivul de stocare.</p></li><li><p>În bara laterală, selectați dispozitivul de stocare, apoi faceți clic pe butonul Prim ajutor <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>În dialogul Prim ajutor, faceți clic pe Execută, apoi urmați instrucțiunile de pe ecran.</p></li><li><p>După finalizarea procesului Prim ajutor, faceți clic pe OK.</p></li></ol><p>Dacă Utilitar disc nu vă poate repara discul, faceți backup pentru cât mai multe informații cu putință, apoi urmați instrucțiunile din secțiunea <a href="#mchlcb3af2f6" class="xRef Task">Ștergerea și reinstalarea macOS</a>.</p><p>Pentru a reveni la aplicația Recuperare macOS, alegeți Utilitar disc &gt; Termină Utilitar disc.</p></div></div><div id="mchl43ee355d" class="Task"><div class="TaskBody" role="region" aria-hidden="false" id="aria-mchl43ee355d"><div class="heading-nobreak"><h2 aria-controls="aria-mchl43ee355d" class="Name">Utilizarea Time Machine pentru restaurarea sistemului</h2><p>Dacă ați creat anterior un backup Time Machine, utilizați Restaurare dintr-un backup Time Machine pentru a restaura tot conținutul computerului la starea anterioară.</p></div><div class="Alert"><p class="Important"><strong>Important: </strong>utilizați backupul Time Machine doar pentru a restaura informațiile pe computerul care reprezintă sursa backupului. Dacă doriți să transferați informațiile de pe acest Mac pe un computer nou, terminați Recuperare macOS, reporniți Mac-ul și utilizați aplicația Asistent de migrare din macOS.</p></div><ol><li><p>Dacă backupul se află pe un Time Capsule, asigurați-vă că dispuneți de conexiune la internet.</p></li><li><p>În aplicația Recuperare, selectați Restaurare dintr-un backup Time Machine, apoi faceți clic pe Continuă.</p></li><li><p>În aplicația Restaurare sistem Time Machine, urmați instrucțiunile de pe ecran.</p></li></ol></div></div><div id="mchl616f896e" class="Task"><div class="TaskBody" role="region" aria-hidden="false" id="aria-mchl616f896e"><div class="heading-nobreak"><h2 aria-controls="aria-mchl616f896e" class="Name">Folosirea Utilitar securitate la inițializare pentru a fixa o parolă de firmware</h2><p>Configurarea unei parole de firmware împiedică inițializarea Mac-ului de pe orice dispozitiv de stocare intern sau extern diferit de discul de inițializare pe care l-ați selectat, cu excepția cazului în care este introdusă parola de firmware. Puteți activa, dezactiva sau schimba parola de firmware folosind Utilitar securitate la inițializare.</p></div><p>Atunci când parola de firmware este activată, de fiecare dată când porniți computerul din Recuperare macOS sau de pe un dispozitiv de stocare diferit de cel selectat în preferințele Disc de inițializare, trebuie să introduceți parola de firmware.</p><p>După ce reporniți Mac-ul, modificările aduse parolei de firmware intră în vigoare.</p><ol><li><p>În aplicația Recuperare, alegeți Utilitare &gt; Utilitar securitate la inițializare.</p></li><li><p>Dacă vi se solicită, introduceți numele de utilizator și parola unui administrator.</p></li><li><p>Procedați după cum urmează:</p><ul><li><p><em>Activarea parolei de firmware: </em>Faceți clic pe Activează parola de firmware, introduceți o parolă nouă, reintroduceți-o pentru a confirma parola, apoi faceți clic pe Fixează parola.</p></li><li><p><em>Dezactivarea parolei de firmware: </em>Faceți clic pe Dezactivează parola de firmware, introduceți parola, apoi faceți clic pe Dezactivează parola.</p></li><li><p><em>Schimbarea parolei de firmware: </em>Faceți clic pe Schimbă parola, introduceți vechea parolă, introduceți o parolă nouă și confirmați-o, apoi faceți clic pe Schimbă parola.</p></li></ul></li><li><p>Faceți clic pe Termină Utilitar securitate la inițializare.</p></li></ol></div></div><div id="mchl4260d54a" class="Task"><div class="TaskBody" role="region" aria-hidden="false" id="aria-mchl4260d54a"><div class="heading-nobreak"><h2 aria-controls="aria-mchl4260d54a" class="Name">Folosirea Utilitar securitate la inițializare pentru a configura opțiunile de inițializare securizată</h2><p>Opțiunile de inițializare securizată sunt disponibile doar pe computerele Mac echipate cu cip de securitate Apple T2.</p></div><p>După ce reporniți Mac-ul, modificările aduse opțiunilor de inițializare securizată intră în vigoare.</p><ol><li><p>În aplicația Recuperare, alegeți Utilitare &gt; Utilitar securitate la inițializare.</p></li><li><p>Introduceți numele de utilizator și parola unui administrator.</p></li><li><p>În panoul Inițializare securizată, alegeți una dintre următoarele opțiuni de securitate:</p><ul><li><p><em>Securitate completă: </em>Permite doar rularea sistemului de operare curent sau a unui sistem de operare semnat și în prezent autorizat de Apple. Acest mod necesită o conexiune la rețea în timpul instalării software-ului.</p></li><li><p><em>Securitate medie: </em>Permite rularea oricărei versiuni a unui sistem de operare semnat și autorizat vreodată de Apple.</p></li><li><p><em>Fără securitate: </em>Nu impune nicio cerință pentru sistemul de operare inițializabil.</p></li></ul></li><li><p>În panoul Mediu de inițializare permis, alegeți una dintre următoarele opțiuni de inițializare:</p><ul><li><p><em>Nu permite inițializarea de pe medii de stocare externe sau amovibile: </em>Restricționează capacitatea de inițializare de pe orice dispozitiv neprotejat de T2, precum unități de stocare USB și Thunderbolt sau unități PCIe ori SATA conectate intern.</p></li><li><p><em>Permite inițializarea de pe medii de stocare externe sau amovibile: </em>Nu restricționează capacitatea de inițializare de pe orice dispozitive.</p></li></ul></li><li><p>Alegeți Utilitar securitate la inițializare &gt; Termină Utilitar securitate la inițializare.</p></li></ol></div></div><div id="mchlde1a4fd2" class="Task"><div class="TaskBody" role="region" aria-hidden="false" id="aria-mchlde1a4fd2"><div class="heading-nobreak"><h2 aria-controls="aria-mchlde1a4fd2" class="Name">Reinstalarea macOS</h2><p>În unele situații, ar putea fi necesar să reinstalați macOS. Puteți reinstala macOS păstrându-vă intacte fișierele și configurările de utilizator.</p></div><ol><li><p>Asigurați-vă că dispuneți de conexiune la internet.</p></li><li><p>În aplicația Recuperare, faceți clic pe Reinstalare macOS Big Sur, apoi faceți clic pe Continuă.</p><div class="Alert"><p class="Important"><strong>Important: </strong> în panoul în care selectați un disc, selectați discul dvs. macOS curent (în majoritatea cazurilor, este singurul disponibil).</p></div></li><li><p>Urmați instrucțiunile de pe ecran.</p></li></ol></div></div><div id="mchlcb3af2f6" class="Task"><div class="TaskBody" role="region" aria-hidden="false" id="aria-mchlcb3af2f6"><div class="heading-nobreak"><h2 aria-controls="aria-mchlcb3af2f6" class="Name">Ștergerea și reinstalarea macOS</h2><p>Dacă ștergeți și reinstalați macOS, conturile dvs. de utilizator, configurările de rețea și toate fișierele și dosarele vor fi șterse de pe Mac. Înainte de a șterge macOS, încercați să efectuați login înapoi în sistem, apoi efectuați backupul tuturor fișierelor pe care doriți să le păstrați prin copierea acestora pe un alt dispozitiv de stocare. De asemenea, notați configurările de rețea din preferințele Rețea, pentru a vă ușura reconectarea după reinstalarea macOS.</p></div><ol><li><p>Asigurați-vă că dispuneți de conexiune la internet.</p></li><li><p>În aplicația Recuperare, faceți clic pe Utilitar disc, apoi faceți clic pe Continuă.</p></li><li><p>În Utilitar disc, selectați volumul pe care doriți să îl ștergeți în bara laterală, apoi faceți clic pe butonul Șterge din bara de instrumente.</p></li><li><p>Tastați un nume pentru volum în câmpul Nume.</p></li><li><p>Faceți clic pe meniul pop-up Format, selectați APFS, apoi faceți clic pe Șterge definitiv grupul de volume.</p></li><li><p>După finalizarea procesului de ștergere, faceți clic pe OK, apoi selectați Utilitar disc &gt; Termină Utilitar disc.</p></li><li><p>În aplicația Recuperare, faceți clic pe Reinstalare macOS Big Sur, faceți clic pe Continuă, apoi urmați instrucțiunile de pe ecran.</p></li></ol></div></div><div id="mchlb6f6d1d9" class="Task"><div class="TaskBody" role="region" aria-hidden="false" id="aria-mchlb6f6d1d9"><div class="heading-nobreak"><h2 aria-controls="aria-mchlb6f6d1d9" class="Name">Afișarea jurnalului de recuperare</h2><p>Jurnalul de recuperare conține mesajele înregistrate de Recuperare macOS. Puteți să specificați tipurile mesajelor de afișat, să filtrați mesajele pentru a căuta un anumit text și să salvați jurnalul de recuperare într-un fișier.</p></div><ol><li><p>În aplicația Recuperare, selectați Fereastră &gt; Jurnal Recuperare.</p></li><li><p>Faceți clic pe meniul pop-up Nivel detaliu, apoi alegeți ce mesaje să fie afișate:</p><ul><li><p><em>Afișează numai erori: </em>Alegeți această opțiune pentru a afișa doar mesajele de eroare.</p></li><li><p><em>Afișează erori și evoluție: </em>Alegeți această opțiune pentru a afișa mesajele de eroare și de evoluție.</p></li><li><p><em>Afișează toate jurnalele: </em>Alegeți această opțiune pentru a afișa toate mesajele.</p></li></ul></li><li><p>Pentru a filtra mesajele, tastați textul pe care doriți să îl căutați în câmpul Filtru.</p></li><li><p>Pentru a salva jurnalul de recuperare, faceți clic pe butonul Salvare, alegeți un amplasament pentru fișier, apoi faceți clic pe Salvează.</p></li><li><p>După ce terminați vizualizarea jurnalului de recuperare, faceți clic pe butonul Închide <img src="../SharedGlobalArt/IL_XMarkBlackCircleFillRed.png" alt="" height="30" width="30"> din colțul din stânga sus al ferestrei.</p></li></ol></div></div><div id="mchl7ed39991" class="Task"><div class="TaskBody" role="region" aria-hidden="false" id="aria-mchl7ed39991"><div class="heading-nobreak"><h2 aria-controls="aria-mchl7ed39991" class="Name">Crearea unui fișier de diagnoză a recuperării</h2><p>Dacă înregistrați un raport de probleme utilizând Asistent feedback, este posibil să vi se solicite să furnizați un fișier de diagnoză a recuperării. Puteți să creați fișierul și să îl salvați pe un dispozitiv extern de stocare.</p></div><ol><li><p>Conectați la Mac un dispozitiv extern de stocare.</p></li><li><p>Apăsați combinația de taste Control-Opțiune-Shift-Comandă-Punct.</p></li><li><p>După ce ecranul clipește, așteptați câteva momente până la apariția unui dialog.</p></li><li><p>Utilizați dialogul pentru a salva fișierul de diagnoză a recuperării într-un amplasament de pe dispozitivul extern de stocare.</p></li></ol></div></div><div id="mchl6518f21a" class="Task"><div class="TaskBody" role="region" aria-hidden="false" id="aria-mchl6518f21a"><div class="heading-nobreak"><h2 aria-controls="aria-mchl6518f21a" class="Name">Ieșirea din modul Recuperare macOS</h2><p>Mac-ul repornește automat în timpul restaurării sistemului din Time Machine sau la reinstalarea macOS. În alte cazuri, este nevoie să ieșiți din modul Recuperare macOS manual (de exemplu, dacă doriți să efectuați backupul fișierelor înainte de reinstalarea macOS sau dacă doar ați modificat o configurare folosind Utilitar securitate la inițializare).</p></div><p>Pe Mac, procedați după cum urmează:</p><ul><li><p><em>Repornirea Mac-ului: </em>Alegeți meniul Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Repornește computerul.</p></li><li><p><em>Alegerea unui disc de inițializare diferit înainte de repornirea Mac-ului: </em>Alegeți meniul Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Disc de inițializare, selectați un disc de inițializare, apoi faceți clic pe Repornește computerul.</p></li><li><p><em>Oprirea Mac-ului: </em>Alegeți meniul Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Oprește computerul.</p></li></ul></div></div></header><main></main><footer><p>Copyright © 2021 Apple Inc. Toate drepturile rezervate.</p></footer><script type="text/javascript" src="../js/static.js"></script></body></html>