<html lang="en"><head><meta charset="UTF-8"><title>Recuperació per a Intel</title><link rel="stylesheet" type="text/css" href="../css/static.css"></head><body class="apd-topic" dir="ltr" data-isTaskOpen="true"><header role="presentation" id="mchl338cf9a8" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>Utilitzar la Recuperació del macOS en ordinadors Mac amb Intel</h1><p>La Recuperació del macOS és el sistema de recuperació integrat del Mac.</p><p>Pots utilitzar les apps de la Recuperació del macOS en ordinadors Mac amb Intel per reparar el disc intern, reinstal·lar el macOS, restaurar els arxius des d’una còpia de seguretat de Time Machine i configurar opcions de seguretat, entre altres operacions.</p><p>Per reinstal·lar el macOS, has de tenir connexió a internet. Per connectar‑te a internet, pots utilitzar una connexió de xarxa amb fil o sense. Consulta <a href="#mchlbeaa54bc" class="xRef Task">Connectar‑se a internet per Wi‑Fi</a>.</p><div class="Alert"><p class="Note"><em>Nota: </em>Si estàs intentant connectar‑te a un portal captiu (per exemple, en una cafeteria, biblioteca o hotel) o a una xarxa d’empresa, potser no podràs accedir a internet des de la Recuperació del macOS.</p></div><div id="mchl6317f876" class="Subhead"><div class="heading-nobreak"><h2 class="Name">Apps disponibles a la Recuperació del macOS en ordinadors Mac amb Intel</h2><p>Les apps següents estan disponibles a la Recuperació del macOS en ordinadors Mac amb Intel:</p></div><ul><li><p><em>Recuperació: </em>l’app Recuperació s’obre quan s’arrenca l’ordinador amb la Recuperació del macOS. Consulta <a href="#mchl69906860" class="xRef Task">Arrencar un ordinador Mac amb Intel des de la Recuperació del macOS</a> i <a href="#mchl6518f21a" class="xRef Task">Sortir de la Recuperació del macOS</a>.</p></li><li><p><em>Restauració del sistema de Time Machine: </em>restaura les teves dades des d’una còpia de seguretat de Time Machine. A l’app Recuperació, selecciona “Restaurar des de Time Machine” i fes clic a Continuar. Per tornar a l’app Recuperació, selecciona Restauració del sistema de Time Machine &gt; Sortir de la Restauració del sistema de Time Machine. Consulta <a href="#mchl43ee355d" class="xRef Task">Restaurar el sistema amb Time Machine</a>.</p></li><li><p><em>Instal·lar el macOS: </em>reinstal·la el macOS a l’ordinador. A l’app Recuperació, selecciona “Reinstal·lar el macOS” i fes clic a Continuar. Per tornar a l’app Recuperació, selecciona Instal·lar el macOS Big Sur &gt; Sortir d’Instal·lar el macOS. Consulta <a href="#mchlde1a4fd2" class="xRef Task">Reinstal·lar el macOS</a>.</p></li><li><p><em>Safari: </em>a l’app Recuperació, selecciona Safari i fes clic a Continuar. Per tornar a l’app Recuperació, selecciona Safari &gt; Sortir del Safari. Si tens connexió a internet, pots utilitzar el Safari per buscar més informació al lloc web de suport d’Apple, però has de tenir en compte que les extensions i els connectors del navegador Safari estan desactivats a la Recuperació del macOS.</p></li><li><p><em>Utilitat de Discos: </em>repara o esborra el disc. A l’app Recuperació, selecciona “Utilitat de Discos” i fes clic a Continuar. Per tornar a l’app Recuperació, selecciona Utilitat de Discos &gt; Sortir de la Utilitat de Discos. Consulta <a href="#mchlcb3af2f6" class="xRef Task">Esborrar i reinstal·lar el macOS</a>.</p></li><li><p><em>Utilitat de Seguretat d’Arrencada: </em>configura les polítiques de seguretat del Mac. A l’app Recuperació, selecciona Utilitats &gt; Utilitat de Seguretat d’Arrencada. Per tornar a l’app Recuperació, selecciona Utilitat de Seguretat d’Arrencada &gt; Sortir de la Utilitat de Seguretat d’Arrencada. Consulta <a href="#mchl616f896e" class="xRef Task">Crear una contrasenya de firmware amb la Utilitat de Seguretat d’Arrencada</a> i <a href="#mchl4260d54a" class="xRef Task">Configurar opcions d’arrencada segura amb la Utilitat de Seguretat d’Arrencada</a>.</p><p>Les opcions disponibles a la Utilitat de Seguretat d’Arrencada varien segons el model del Mac. Consulta els articles de suport d’Apple <a href="https://support.apple.com/HT208198" class="URL">Sobre la Utilitat de Seguretat d’Arrencada</a> i <a href="https://support.apple.com/HT208862" class="URL">Models de Mac amb el xip de seguretat T2 d’Apple</a>.</p></li><li><p><em>Disc d’arrencada: </em>configura el disc d’arrencada del Mac. Selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Disc d’arrencada. Per tornar a l’app Recuperació, selecciona Disc d’arrencada &gt; Sortir de “Disc d’arrencada”.</p></li><li><p><em>Terminal: </em>a l’app Recuperació, selecciona Utilitats &gt; Terminal. Per tornar a l’app Recuperació, selecciona Terminal &gt; Sortir de Terminal.</p></li></ul><p>També pots utilitzar la Recuperació del macOS per fer el següent:</p><ul><li><p><a href="#mchlb6f6d1d9" class="xRef Task">Veure el registre de recuperació</a>.</p></li><li><p><a href="#mchl7ed39991" class="xRef Task">Crear un arxiu de diagnòstic de recuperació</a>.</p></li></ul></div><div id="mchl69906860" class="Task"><div class="TaskBody" role="region" aria-hidden="false" id="aria-mchl69906860"><div class="heading-nobreak"><h2 aria-controls="aria-mchl69906860" class="Name">Arrencar un ordinador Mac amb Intel des de la Recuperació del macOS</h2><ol><li><p>Reinicia el Mac.</p></li><li><p>Immediatament després, mantén premuda una de les combinacions de tecles següents fins que vegis la pantalla d’arrencada:</p><ul><li><p><em>Ordre + R: </em>arrenca l’ordinador des del Sistema de Recuperació del macOS integrat. Utilitza aquesta combinació de tecles per reinstal·lar l’últim macOS que es va instal·lar al sistema o per fer servir les altres apps de la Recuperació del macOS.</p></li><li><p><em>Opció + Ordre + R: </em>arrenca des de la Recuperació del macOS a través d’internet. Utilitza aquesta combinació de tecles per reinstal·lar el macOS i actualitzar el sistema a l’última versió del macOS compatible amb el teu Mac.</p></li><li><p><em>Opció + Majúscules + Ordre + R: </em>arrenca des de la Recuperació del macOS a través d’internet. Utilitza aquesta combinació de tecles per reinstal·lar la versió del macOS que venia amb el Mac o la versió més propera que hi hagi disponible.</p></li></ul></li><li><p>Si veus un cadenat, introdueix la contrasenya del Mac.</p></li><li><p>Si el disc té diversos volums, selecciona el que vulguis recuperar i fes clic a Següent.</p></li><li><p>Si cal, selecciona un compte d’administrador, fes clic a Següent, introdueix la contrasenya del compte i després fes clic a Continuar.</p></li></ol></div></div></div><div id="mchlbeaa54bc" class="Task"><div class="TaskBody" role="region" aria-hidden="false" id="aria-mchlbeaa54bc"><div class="heading-nobreak"><h2 aria-controls="aria-mchlbeaa54bc" class="Name">Connectar‑se a internet per Wi‑Fi</h2><p>Si la icona del menú Wi‑Fi (a l’angle superior dret de la pantalla) conté una o més barres <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>la Wi‑Fi està activada i connectada a una xarxa sense fil. Si la icona del menú Wi‑Fi no conté cap barra <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>la Wi‑Fi està activada però no està connectada a cap connexió sense fil. Si la icona del menú Wi‑Fi té una barra que la travessa <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>la Wi‑Fi està desactivada. Per poder connectar‑te a una xarxa sense fil, has d’activar la Wi‑Fi.</p></div><p>Al Mac, fes una de les accions següents:</p><ul><li><p><em>Activar la Wi‑Fi: </em>fes clic a la icona del menú Wi‑Fi i selecciona “Activar la Wi‑Fi”.</p></li><li><p><em>Desactivar la Wi‑Fi: </em>fes clic a la icona del menú Wi‑Fi i selecciona “Desactivar la Wi‑Fi”.</p></li><li><p><em>Connectar‑te a una xarxa: </em>fes clic a la icona del menú Wi‑Fi i selecciona una xarxa. Si cal, introdueix la contrasenya de la xarxa.</p></li><li><p><em>Connectar‑te a una xarxa tancada: </em>fes clic a la icona del menú Wi‑Fi i selecciona “Accedir a una altra xarxa”. Introdueix el nom de la xarxa i, si cal, introdueix‑ne la contrasenya.</p></li></ul></div></div><div id="mchl7ac77bd4" class="Task"><div class="TaskBody" role="region" aria-hidden="false" id="aria-mchl7ac77bd4"><div class="heading-nobreak"><h2 aria-controls="aria-mchl7ac77bd4" class="Name">Reparar el dispositiu d’emmagatzematge intern</h2><p>Si tens problemes amb l’ordinador o se t’ha obert la finestra de la Recuperació del macOS després d’arrencar‑lo, potser hauràs de reparar‑ne el dispositiu d’emmagatzematge intern, que pot ser una unitat d’estat sòlid (SSD).</p></div><ol><li><p>A l’app Recuperació, selecciona “Utilitat de Discos” i fes clic a Continuar.</p></li><li><p>A l’app Utilitat de Discos, selecciona Veure &gt; Veure tots els dispositius.</p></li><li><p>A la barra lateral, selecciona un volum i després fes clic al botó de “Primers auxilis” <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Al quadre de diàleg de “Primers auxilis”, fes clic a Executar i després segueix les instruccions en pantalla.</p></li><li><p>Quan s’hagi completat el procés de “Primers auxilis”, fes clic a Fet.</p></li><li><p>Repeteix des del tercer fins al cinquè pas per a cada volum del dispositiu d’emmagatzematge.</p></li><li><p>A la barra lateral, selecciona un contenidor i, a continuació, fes clic al botó de “Primers auxilis” <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Al quadre de diàleg de “Primers auxilis”, fes clic a Executar i després segueix les instruccions en pantalla.</p></li><li><p>Quan s’hagi completat el procés de “Primers auxilis”, fes clic a Fet.</p></li><li><p>Repeteix des del setè fins al novè pas per a cada contenidor del dispositiu d’emmagatzematge.</p></li><li><p>A la barra lateral, selecciona el dispositiu d’emmagatzematge i després fes clic al botó de “Primers auxilis” <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Al quadre de diàleg de “Primers auxilis”, fes clic a Executar i després segueix les instruccions en pantalla.</p></li><li><p>Quan s’hagi completat el procés de “Primers auxilis”, fes clic a Fet.</p></li></ol><p>Si no pots reparar el disc amb la Utilitat de Discos, fes una còpia de seguretat de la màxima informació possible i, a  continuació, segueix les instruccions que trobaràs a <a href="#mchlcb3af2f6" class="xRef Task">Esborrar i reinstal·lar el macOS</a>.</p><p>Per tornar a l’app Recuperació del macOS, selecciona Utilitat de Discos &gt; Sortir de la Utilitat de Discos.</p></div></div><div id="mchl43ee355d" class="Task"><div class="TaskBody" role="region" aria-hidden="false" id="aria-mchl43ee355d"><div class="heading-nobreak"><h2 aria-controls="aria-mchl43ee355d" class="Name">Restaurar el sistema amb Time Machine</h2><p>Si anteriorment has creat una còpia de seguretat de Time Machine, utilitza la Restauració del sistema de Time Machine per restaurar tot el que tinguis a l’ordinador al seu estat anterior.</p></div><div class="Alert"><p class="Important"><strong>Important: </strong>Utilitza la còpia de seguretat de Time Machine només per restaurar informació a l’ordinador del qual has fet la còpia de seguretat. Si vols transferir informació d’aquest Mac a un altre ordinador, surt de la Recuperació del macOS, reinicia el Mac i fes servir l’app Assistent de Migració del macOS.</p></div><ol><li><p>Si tens la còpia de seguretat en una Time Capsule, comprova que tinguis connexió a internet.</p></li><li><p>A l’app Recuperació, selecciona “Restaurar des d’una còpia de seguretat de Time Machine” i fes clic a Continuar.</p></li><li><p>A l’app Restauració del sistema de Time Machine, segueix les instruccions en pantalla.</p></li></ol></div></div><div id="mchl616f896e" class="Task"><div class="TaskBody" role="region" aria-hidden="false" id="aria-mchl616f896e"><div class="heading-nobreak"><h2 aria-controls="aria-mchl616f896e" class="Name">Crear una contrasenya de firmware amb la Utilitat de Seguretat d’Arrencada</h2><p>Crear una contrasenya de firmware impedeix que el Mac arrenqui des d’un dispositiu d’emmagatzematge intern o extern que no sigui el disc d’arrencada que has seleccionat (a menys que introdueixis la contrasenya de firmware). Pots activar, desactivar o canviar la contrasenya de firmware a través de la Utilitat de Seguretat d’Arrencada.</p></div><p>Si actives la contrasenya de firmware, cada vegada que arrenquis l’ordinador des de la Recuperació del macOS o un dispositiu d’emmagatzematge que no sigui el que hi ha seleccionat a les preferències del disc d’arrencada, hauràs d’introduir la contrasenya de firmware.</p><p>Quan reiniciïs el Mac, s’aplicaran els canvis a la contrasenya de firmware.</p><ol><li><p>A l’app Recuperació, selecciona Utilitats &gt; Utilitat de Seguretat d’Arrencada.</p></li><li><p>Si cal, introdueix el nom i la contrasenya de l’usuari administrador.</p></li><li><p>Fes una de les accions següents:</p><ul><li><p><em>Activar la contrasenya de firmware: </em>fes clic a “Activar la contrasenya del firmware”, introdueix una nova contrasenya, torna‑la a introduir per verificar‑la i després fes clic a “Definir contrasenya”.</p></li><li><p><em>Desactivar la contrasenya de firmware: </em>fes clic a “Desactivar la contrasenya del firmware”, introdueix la contrasenya i fes clic a “Desactivar la contrasenya”.</p></li><li><p><em>Canviar la contrasenya de firmware: </em>fes clic a “Canviar contrasenya”, introdueix la contrasenya antiga, després introdueix‑ne una de nova i verifica‑la, i a continuació fes clic a “Canviar la contrasenya”.</p></li></ul></li><li><p>Fes clic a “Sortir de la Utilitat de Seguretat d’Arrencada”.</p></li></ol></div></div><div id="mchl4260d54a" class="Task"><div class="TaskBody" role="region" aria-hidden="false" id="aria-mchl4260d54a"><div class="heading-nobreak"><h2 aria-controls="aria-mchl4260d54a" class="Name">Configurar opcions d’arrencada segura amb la Utilitat de Seguretat d’Arrencada</h2><p>Les opcions d’arrencada segura només estan disponibles en ordinadors Mac amb el xip de seguretat T2 d’Apple.</p></div><p>Quan reiniciïs el Mac, s’aplicaran els canvis de l’opció d’arrencada segura.</p><ol><li><p>A l’app Recuperació, selecciona Utilitats &gt; Utilitat de Seguretat d’Arrencada.</p></li><li><p>Introdueix el nom i la contrasenya de l’administrador.</p></li><li><p>Al tauler “Arrencada segura”, selecciona una de les següents opcions de seguretat:</p><ul><li><p><em>Seguretat màxima: </em>garanteix que només es pugui executar el teu sistema operatiu actual o el programari del sistema amb firma que Apple considera fiable. Per utilitzar aquest mode, hauràs de tenir connexió a internet en el moment d’instal·lar el programari.</p></li><li><p><em>Seguretat mitjana: </em>permet executar qualsevol versió de programari del sistema operatiu amb firma que Apple considera fiable.</p></li><li><p><em>Sense seguretat: </em>no exigeix cap requisit per al sistema operatiu d’arrencada.</p></li></ul></li><li><p>Al tauler “Dispositius d’arrencada permesos”, selecciona una de les següents opcions d’arrencada:</p><ul><li><p><em>No permetre l’arrencada des de dispositius externs o extraïbles: </em>impedeix l’arrencada des de dispositius que no estiguin protegits amb el xip T2, com ara unitats USB i Thunderbolt o unitats PCIe o SATA connectades internament.</p></li><li><p><em>Permetre l’arrencada des de dispositius externs o extraïbles: </em>no impedeix l’arrencada des de cap dispositiu.</p></li></ul></li><li><p>Selecciona Utilitat de Seguretat d’Arrencada &gt; Sortir de la Utilitat de Seguretat d’Arrencada.</p></li></ol></div></div><div id="mchlde1a4fd2" class="Task"><div class="TaskBody" role="region" aria-hidden="false" id="aria-mchlde1a4fd2"><div class="heading-nobreak"><h2 aria-controls="aria-mchlde1a4fd2" class="Name">Reinstal·lar el macOS</h2><p>En algunes circumstàncies, potser necessitaràs reinstal·lar el macOS. Si vols, pots reinstal·lar‑lo tot mantenint els arxius i la configuració d’usuari intactes.</p></div><ol><li><p>Comprova que tinguis connexió a internet.</p></li><li><p>A l’app Recuperació, fes clic a “Reinstal·lar el macOS Big Sur” i després a Continuar.</p><div class="Alert"><p class="Important"><strong>Important: </strong> Al tauler on se selecciona el disc, selecciona el disc del macOS actual (en la majoria de casos, és l’únic que hi ha disponible).</p></div></li><li><p>Segueix les instruccions en pantalla.</p></li></ol></div></div><div id="mchlcb3af2f6" class="Task"><div class="TaskBody" role="region" aria-hidden="false" id="aria-mchlcb3af2f6"><div class="heading-nobreak"><h2 aria-controls="aria-mchlcb3af2f6" class="Name">Esborrar i reinstal·lar el macOS</h2><p>Si esborres i reinstal·les el macOS, s’eliminaran els comptes d’usuari, la configuració de xarxa i tots els arxius i les carpetes del Mac. Abans d’esborrar el macOS, prova de tornar a iniciar sessió al sistema seguint les instruccions que trobaràs a continuació, i després fes una còpia de seguretat de tots els arxius que vulguis conservar copiant‑los a un altre disc o dispositiu d’emmagatzematge. També pren nota de les opcions de xarxa que has configurat a les preferències de xarxa per poder tornar a connectar‑te fàcilment després de reinstal·lar el macOS.</p></div><ol><li><p>Comprova que tinguis connexió a internet.</p></li><li><p>A l’app Recuperació, fes clic a “Utilitat de Discos” i després a Continuar.</p></li><li><p>A la Utilitat de Discos, selecciona el volum que vols  esborrar a la barra lateral i després fes clic al botó Esborrar de la barra d’eines.</p></li><li><p>Introdueix un nom de volum al camp Nom.</p></li><li><p>Fes clic al menú desplegable Format, selecciona APFS i després fes clic a “Esborrar grup de volums”.</p></li><li><p>Quan s’hagi completat el procés d’esborrament, fes clic a Fet i després selecciona “Utilitat de Discos” &gt; Sortir de la Utilitat de Discos.</p></li><li><p>A l’app Recuperació, fes clic a “Reinstal·lar el macOS Big Sur”, fes clic a Continuar i després segueix les instruccions en pantalla.</p></li></ol></div></div><div id="mchlb6f6d1d9" class="Task"><div class="TaskBody" role="region" aria-hidden="false" id="aria-mchlb6f6d1d9"><div class="heading-nobreak"><h2 aria-controls="aria-mchlb6f6d1d9" class="Name">Veure el registre de recuperació</h2><p>El registre de recuperació conté missatges registrats per la Recuperació del macOS. Pots indicar quins tipus de missatges vols veure, filtrar els missatges per buscar un text específic i desar el registre de recuperació en un arxiu.</p></div><ol><li><p>A l’app Recuperació, selecciona Finestra &gt; Registre de recuperació.</p></li><li><p>Fes clic al menú desplegable per veure els detalls i tria quins missatges vols visualitzar:</p><ul><li><p><em>Mostrar només els errors: </em>tria aquesta opció si només vols que es mostrin els missatges d’error.</p></li><li><p><em>Mostrar els errors i el progrés: </em>tria aquesta opció si vols que es mostrin els missatges d’error i els missatges de progrés.</p></li><li><p><em>Mostrar tots els registres: </em>tria aquesta opció si vols que es mostrin tots els missatges.</p></li></ul></li><li><p>Per filtrar els missatges, introdueix el text que vols buscar al camp de filtre.</p></li><li><p>Per desar el registre de recuperació, fes clic al botó Desar, tria la ubicació on vols desar l’arxiu i després fes clic a Desar.</p></li><li><p>Quan hagis acabat de veure el registre de recuperació, fes clic al botó Tancar <img src="../SharedGlobalArt/IL_XMarkBlackCircleFillRed.png" alt="" height="30" width="30"> de l’angle superior esquerre de la finestra.</p></li></ol></div></div><div id="mchl7ed39991" class="Task"><div class="TaskBody" role="region" aria-hidden="false" id="aria-mchl7ed39991"><div class="heading-nobreak"><h2 aria-controls="aria-mchl7ed39991" class="Name">Crear un arxiu de diagnòstic de recuperació</h2><p>Si registres un informe d’un problema amb l’assistent d’opinió, pot ser que et demanin que proporcionis un arxiu de diagnòstic de recuperació. Pots crear l’arxiu i desar-lo en un dispositiu d’emmagatzematge extern.</p></div><ol><li><p>Connecta un dispositiu d’emmagatzematge extern al Mac.</p></li><li><p>Prem Control + Opció + Majúscules + Ordre + Punt.</p></li><li><p>Quan la pantalla parpellegi, espera’t un moment fins que aparegui un quadre de diàleg.</p></li><li><p>Utilitza el quadre de diàleg per desar l’arxiu de diagnòstic de recuperació en una ubicació del dispositiu d’emmagatzematge extern.</p></li></ol></div></div><div id="mchl6518f21a" class="Task"><div class="TaskBody" role="region" aria-hidden="false" id="aria-mchl6518f21a"><div class="heading-nobreak"><h2 aria-controls="aria-mchl6518f21a" class="Name">Sortir de la Recuperació del macOS</h2><p>El Mac es reiniciarà automàticament quan restauris el sistema des de Time Machine o reinstal·lis el macOS. En la resta de casos, hauràs de sortir de la Recuperació del macOS manualment (per exemple, si vols fer una còpia de seguretat dels arxius abans de reinstal·lar el macOS o si acabes de canviar una configuració mitjançant la Utilitat de Seguretat d’Arrencada).</p></div><p>Al Mac, fes una de les accions següents:</p><ul><li><p><em>Reiniciar el Mac: </em>selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Reiniciar.</p></li><li><p><em>Triar un altre disc d’arrencada abans de reiniciar el Mac: </em>selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; “Disc d’arrencada”, selecciona un disc d’arrencada i després fes clic a Reiniciar.</p></li><li><p><em>Apagar el Mac: </em>selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Apagar.</p></li></ul></div></div></header><main></main><footer><p>Copyright © 2021 Apple Inc. Tots els drets reservats.</p></footer><script type="text/javascript" src="../js/static.js"></script></body></html>
