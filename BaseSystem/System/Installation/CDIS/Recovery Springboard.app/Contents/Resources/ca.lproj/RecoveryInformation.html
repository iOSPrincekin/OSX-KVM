<html lang="en"><head><meta charset="UTF-8"><title>Recuperació per al xip d’Apple</title><link rel="stylesheet" type="text/css" href="../css/static.css"></head><body class="apd-topic" dir="ltr" data-isTaskOpen="true"><header role="presentation" id="mchl82829c17" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>Utilitzar la Recuperació del macOS en un Mac amb el xip d’Apple</h1><p>La Recuperació del macOS és el sistema de recuperació integrat del Mac.</p><p>Pots utilitzar les apps de la Recuperació del macOS en un Mac amb el xip d’Apple per reparar el disc intern, reinstal·lar el macOS, restaurar els arxius des d’una còpia de seguretat de Time Machine, configurar la política de privacitat de diferents discs, transferir arxius entre dos ordinadors Mac i arrencar en mode segur, entre altres operacions.</p><p>Per reinstal·lar el macOS, has de tenir connexió a internet. Per connectar‑te a internet, pots utilitzar una connexió de xarxa amb fil o sense. Consulta <a href="#mchle9d1cb3c" class="xRef Task">Connectar‑se a internet per Wi‑Fi</a>.</p><div class="Alert"><p class="Note"><em>Nota: </em>Si estàs intentant connectar‑te a un portal captiu (per exemple, en una cafeteria, biblioteca o hotel) o a una xarxa d’empresa, potser no podràs accedir a internet des de la Recuperació del macOS.</p></div><div id="mchla906a106" class="Subhead"><div class="heading-nobreak"><h2 class="Name">Apps disponibles a la Recuperació del macOS en un Mac amb el xip d’Apple</h2><p>Les apps següents estan disponibles a la Recuperació del macOS en un Mac amb el xip d’Apple:</p></div><ul><li><p><em> Recuperació: </em>l’app Recuperació dona accés a altres apps de la Recuperació del macOS. Consulta <a href="#mchl5abfbb29" class="xRef Task">Arrencar l’ordinador des de la Recuperació del macOS</a>, <a href="#mchldc3556ed" class="xRef Task">Arrencar l’ordinador des de la Recuperació del macOS i enllaçar els dispositius d’entrada Bluetooth</a> i <a href="#mchlb7e93c86" class="xRef Task">Sortir de la Recuperació del macOS</a>.</p></li><li><p><em>Restauració del sistema de Time Machine: </em>restaura les teves dades des d’una còpia de seguretat de Time Machine. A l’app Recuperació, selecciona “Restaurar des de Time Machine” i fes clic a Continuar. Per tornar a l’app Recuperació, selecciona Restauració del sistema de Time Machine &gt; Sortir de la Restauració del sistema de Time Machine. Consulta <a href="#mchlf4cdcc0f" class="xRef Task">Restaurar el sistema amb Time Machine</a>.</p></li><li><p><em>Instal·lar el macOS: </em>reinstal·la el macOS a l’ordinador. A l’app Recuperació, selecciona “Reinstal·lar el macOS” i fes clic a Continuar. Per tornar a l’app Recuperació, selecciona Instal·lar el macOS Big Sur &gt; Sortir d’Instal·lar el macOS. Consulta <a href="#mchl57249f89" class="xRef Task">Reinstal·lar el macOS</a>.</p></li><li><p><em>Safari: </em>a l’app Recuperació, selecciona Safari i fes clic a Continuar. Per tornar a l’app Recuperació, selecciona Safari &gt; Sortir del Safari. Si tens connexió a internet, pots utilitzar el Safari per buscar més informació al lloc web de suport d’Apple, però has de tenir en compte que les extensions i els connectors del navegador Safari estan desactivats a la Recuperació del macOS.</p></li><li><p><em>Utilitat de Discos: </em>repara o esborra el disc. A l’app Recuperació, selecciona “Utilitat de Discos” i fes clic a Continuar. Per tornar a l’app Recuperació, selecciona Utilitat de Discos &gt; Sortir de la Utilitat de Discos. Consulta <a href="#mchl0e4c30d6" class="xRef Task">Esborrar i reinstal·lar el macOS</a> i <a href="#mchl3fe49482" class="xRef Task">Reparar el dispositiu d’emmagatzematge intern</a>.</p></li><li><p><em>Utilitat de Seguretat d’Arrencada: </em>configura les polítiques de seguretat del Mac. A l’app Recuperació, selecciona Utilitats &gt; Utilitat de Seguretat d’Arrencada. Per tornar a l’app Recuperació, selecciona Utilitat de Seguretat d’Arrencada &gt; Sortir de la Utilitat de Seguretat d’Arrencada. Consulta <a href="#mchl9b13cbdc" class="xRef Task">Configurar la política de seguretat</a>.</p></li><li><p><em>Terminal: </em>canvia la configuració a través de la línia d’ordres. A l’app Recuperació, selecciona Utilitats &gt; Terminal. Per tornar a l’app Recuperació, selecciona Terminal &gt; Sortir de Terminal.</p></li><li><p><em>Compartir disc: </em>Comparteix el disc d’un Mac que has arrencat des de la Recuperació del macOS. A l’app Recuperació, selecciona Utilitats &gt; Compartir disc. Consulta <a href="#mchl6e3b9225" class="xRef Task">Transferir arxius entre dos ordinadors Mac amb l’opció de compartir disc</a>.</p></li><li><p><em>Disc d’arrencada: </em>configura el disc d’arrencada del Mac. Selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Disc d’arrencada. Per tornar a l’app Recuperació, selecciona Disc d’arrencada &gt; Sortir de “Disc d’arrencada”. </p></li></ul></div><p>També pots utilitzar la Recuperació del macOS per fer les tasques següents:</p><ul><li><p><a href="#mchl08ae9930" class="xRef Task">Arrencar l’ordinador en mode segur</a>.</p></li><li><p><a href="#mchlbcf8b54b" class="xRef Task">Definir el volum d’arrencada per omissió i reiniciar l’ordinador</a>.</p></li><li><p><a href="#mchl2a21e30c" class="xRef Task">Veure el registre de recuperació</a>.</p></li><li><p><a href="#mchl4ee3f192" class="xRef Task">Crear un arxiu de diagnòstic de recuperació</a>.</p></li></ul><div id="mchl5abfbb29" class="Task"><div class="TaskBody" role="region" aria-hidden="false" id="aria-mchl5abfbb29"><div class="heading-nobreak"><h2 aria-controls="aria-mchl5abfbb29" class="Name">Arrencar l’ordinador des de la Recuperació del macOS</h2><ol><li><p>Selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Apagar.</p></li><li><p>Mantén premut el botó d’encesa del Mac fins que vegis el missatge “Carregant opcions d’arrencada”.</p></li><li><p>Fes clic a Opcions i després a Continuar. </p></li><li><p>Introdueix la contrasenya d’un compte d’administrador.</p></li></ol></div></div></div><div id="mchldc3556ed" class="Task"><div class="TaskBody" role="region" aria-hidden="false" id="aria-mchldc3556ed"><div class="heading-nobreak"><h2 aria-controls="aria-mchldc3556ed" class="Name">Arrencar l’ordinador des de la Recuperació del macOS i enllaçar dispositius d’entrada Bluetooth</h2><p>Segueix aquestes instruccions per enllaçar un ratolí, trackpad o teclat Bluetooth amb el Mac en arrencar l’ordinador des de la Recuperació del macOS.</p></div><ol><li><p>Ves al menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Apagar.</p></li><li><p>Mantén premut el botó d’engegada del Mac fins que vegis “Carregant les opcions d’arrencada”.</p></li><li><p>Quan apareguin el volum del sistema i el botó Opcions, prem el botó d’engegada tres vegades.</p><div class="Alert"><p class="Note"><em>Nota: </em>Entre premuda i premuda hi ha d’haver com a màxim un segon de diferència, però si prems el botó d’engegada massa ràpid, l’acció no s’executarà perquè aquest tipus de premudes tan ràpides estan reservades per a altres finalitats, com ara el VoiceOver.</p></div></li><li><p>Utilitza l’Assistent de Configuració Bluetooth per enllaçar els accessoris Bluetooth amb el Mac.</p><div class="Alert"><p class="Note"><em>Nota: </em>Si ja tens un dispositiu d’entrada connectat, no veuràs l’Assistent de Configuració Bluetooth.</p></div></li><li><p>Introdueix la contrasenya d’un compte d’administrador.</p></li></ol></div></div><div id="mchl08ae9930" class="Task"><div class="TaskBody" role="region" aria-hidden="false" id="aria-mchl08ae9930"><div class="heading-nobreak"><h2 aria-controls="aria-mchl08ae9930" class="Name">Arrencar l’ordinador en mode segur</h2><ol><li><p>Selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Apagar.</p></li><li><p>Mantén premut el botó d’encesa del Mac fins que vegis el missatge “Carregant opcions d’arrencada”.</p></li><li><p>Selecciona un volum.</p></li><li><p>Mantén premuda la tecla Majúscules i després fes clic a “Continuar en mode segur”.</p><p>L’ordinador es reiniciarà automàticament.</p></li></ol></div></div></div><div id="mchlbcf8b54b" class="Task"><div class="TaskBody" role="region" aria-hidden="false" id="aria-mchlbcf8b54b"><div class="heading-nobreak"><h2 aria-controls="aria-mchlbcf8b54b" class="Name">Definir el volum d’arrencada per omissió i reiniciar l’ordinador</h2><ol><li><p>Selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Apagar.</p></li><li><p>Mantén premut el botó d’encesa del Mac fins que vegis el missatge “Carregant opcions d’arrencada”.</p></li><li><p>Selecciona un volum.</p></li><li><p>Mantén premuda la tecla Opció i fes clic a “Utilitzar sempre”.</p><p>L’ordinador es reiniciarà automàticament.</p></li></ol></div></div></div><div id="mchle9d1cb3c" class="Task"><div class="TaskBody" role="region" aria-hidden="false" id="aria-mchle9d1cb3c"><div class="heading-nobreak"><h2 aria-controls="aria-mchle9d1cb3c" class="Name">Connectar‑se a internet per Wi‑Fi</h2><p>Si la icona del menú Wi‑Fi (a l’angle superior dret de la pantalla) conté una o més barres <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>la Wi‑Fi està activada i connectada a una xarxa sense fil. Si la icona del menú Wi‑Fi no conté cap barra <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>la Wi‑Fi està activada però no està connectada a cap connexió sense fil. Si la icona del menú Wi‑Fi té una barra que la travessa <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>la Wi‑Fi està desactivada. Per poder connectar‑te a una xarxa sense fil, has d’activar la Wi‑Fi.</p></div><p>Al Mac, fes una de les accions següents:</p><ul><li><p><em>Activar la Wi‑Fi: </em>fes clic a la icona del menú Wi‑Fi i selecciona “Activar la Wi‑Fi”.</p></li><li><p><em>Desactivar la Wi‑Fi: </em>fes clic a la icona del menú Wi‑Fi i selecciona “Desactivar la Wi‑Fi”.</p></li><li><p><em>Connectar‑te a una xarxa: </em>fes clic a la icona del menú Wi‑Fi i selecciona una xarxa. Si cal, introdueix la contrasenya de la xarxa.</p></li><li><p><em>Connectar‑te a una xarxa tancada: </em>fes clic a la icona del menú Wi‑Fi i selecciona “Accedir a una altra xarxa”. Introdueix el nom de la xarxa i, si cal, introdueix‑ne la contrasenya.</p></li></ul></div></div><div id="mchl3fe49482" class="Task"><div class="TaskBody" role="region" aria-hidden="false" id="aria-mchl3fe49482"><div class="heading-nobreak"><h2 aria-controls="aria-mchl3fe49482" class="Name">Reparar el dispositiu d’emmagatzematge intern</h2><p>Si tens problemes amb l’ordinador o se t’ha obert la finestra de la Recuperació del macOS després d’arrencar‑lo, potser hauràs de reparar‑ne el dispositiu d’emmagatzematge intern, que pot ser una unitat d’estat sòlid (SSD).</p></div><ol><li><p>A l’app Recuperació, selecciona “Utilitat de Discos” i fes clic a Continuar.</p></li><li><p>A l’app Utilitat de Discos, selecciona Veure &gt; Veure tots els dispositius.</p></li><li><p>A la barra lateral, selecciona un volum i després fes clic al botó de “Primers auxilis” <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Al quadre de diàleg de “Primers auxilis”, fes clic a Executar i després segueix les instruccions en pantalla.</p></li><li><p>Quan s’hagi completat el procés de “Primers auxilis”, fes clic a Fet.</p></li><li><p>Repeteix des del tercer fins al cinquè pas per a cada volum del dispositiu d’emmagatzematge.</p></li><li><p>A la barra lateral, selecciona un contenidor i, a continuació, fes clic al botó de “Primers auxilis” <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Al quadre de diàleg de “Primers auxilis”, fes clic a Executar i després segueix les instruccions en pantalla.</p></li><li><p>Quan s’hagi completat el procés de “Primers auxilis”, fes clic a Fet.</p></li><li><p>Repeteix des del setè fins al novè pas per a cada contenidor del dispositiu d’emmagatzematge.</p></li><li><p>A la barra lateral, selecciona el dispositiu d’emmagatzematge i després fes clic al botó de “Primers auxilis” <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Al quadre de diàleg de “Primers auxilis”, fes clic a Executar i després segueix les instruccions en pantalla.</p></li><li><p>Quan s’hagi completat el procés de “Primers auxilis”, fes clic a Fet.</p></li></ol><p>Si no pots reparar el disc amb la Utilitat de Discos, fes una còpia de seguretat de la màxima informació possible i, a  continuació, segueix les instruccions que trobaràs a <a href="#mchlcb3af2f6" class="xRef Task">Esborrar i reinstal·lar el macOS</a>.</p><p>Per tornar a l’app Recuperació del macOS, selecciona Utilitat de Discos &gt; Sortir de la Utilitat de Discos.</p></div></div><div id="mchl43ee355d" class="Task"><div class="TaskBody" role="region" aria-hidden="false" id="aria-mchl43ee355d"><div class="heading-nobreak"><h2 aria-controls="aria-mchl43ee355d" class="Name">Restaurar el sistema amb Time Machine</h2><p>Si anteriorment has creat una còpia de seguretat de Time Machine, utilitza l’opció de restauració a partir d’una còpia de seguretat de Time Machine per restaurar tot el que tinguis a l’ordinador al seu estat anterior.</p></div><div class="Alert"><p class="Important"><strong>Important: </strong>Utilitza la còpia de seguretat de Time Machine només per restaurar informació a l’ordinador del qual has fet la còpia de seguretat. Si vols transferir informació d’aquest Mac a un altre ordinador, surt de la Recuperació del macOS, reinicia el Mac i fes servir l’app Assistent de Migració del macOS.</p></div><ol><li><p>Si tens la còpia de seguretat en una Time Capsule, comprova que tinguis connexió a internet.</p></li><li><p>A l’app Recuperació, selecciona “Restaurar des d’una còpia de seguretat de Time Machine” i fes clic a Continuar.</p></li><li><p>A l’app Restauració del sistema de Time Machine, segueix les instruccions en pantalla.</p></li></ol></div></div><div id="mchl57249f89" class="Task"><div class="TaskBody" role="region" aria-hidden="false" id="aria-mchl57249f89"><div class="heading-nobreak"><h2 aria-controls="aria-mchl57249f89" class="Name">Reinstal·lar el macOS</h2><p>En algunes circumstàncies, potser necessitaràs reinstal·lar el macOS. Si vols, pots reinstal·lar‑lo tot mantenint els arxius i la configuració d’usuari intactes.</p></div><ol><li><p>Comprova que tinguis connexió a internet.</p></li><li><p>A l’app Recuperació, fes clic a “Reinstal·lar el macOS Big Sur” i després a Continuar.</p><div class="Alert"><p class="Important"><strong>Important: </strong> Al tauler on se selecciona el disc, selecciona el disc del macOS actual (en la majoria de casos, és l’únic que hi ha disponible).</p></div></li><li><p>Segueix les instruccions de la pantalla.</p></li></ol></div></div><div id="mchl0e4c30d6" class="Task"><div class="TaskBody" role="region" aria-hidden="false" id="aria-mchl0e4c30d6"><div class="heading-nobreak"><h2 aria-controls="aria-mchl0e4c30d6" class="Name">Esborrar i reinstal·lar el macOS</h2><p>Si esborres i reinstal·les el macOS, s’eliminaran els comptes d’usuari, la configuració de xarxa i tots els arxius i les carpetes del Mac. Abans d’esborrar el macOS, prova de tornar a iniciar sessió al sistema i, a continuació, fes una còpia de seguretat de tots els arxius que vulguis conservar copiant‑los a un altre dispositiu d’emmagatzematge. També pren nota de les opcions de xarxa que has configurat a les preferències de xarxa per poder tornar a connectar‑te fàcilment després de reinstal·lar el macOS.</p></div><ol><li><p>Comprova que tinguis connexió a internet.</p></li><li><p>A l’app Recuperació, fes clic a “Utilitat de Discos” i després a Continuar.</p></li><li><p>A la Utilitat de Discos, selecciona el volum que vols  esborrar a la barra lateral i després fes clic al botó Esborrar de la barra d’eines.</p></li><li><p>Introdueix un nom de volum al camp Nom.</p></li><li><p>Fes clic al menú desplegable Format, selecciona APFS i després fes clic a “Esborrar grup de volums”.</p></li><li><p>Quan s’hagi completat el procés d’esborrament, fes clic a Fet i després selecciona “Utilitat de Discos” &gt; Sortir de la Utilitat de Discos.</p></li><li><p>A l’app Recuperació, fes clic a “Reinstal·lar el macOS Big Sur”, fes clic a Continuar i després segueix les instruccions en pantalla.</p></li></ol></div></div><div id="mchl9b13cbdc" class="Task"><div class="TaskBody" role="region" aria-hidden="false" id="aria-mchl9b13cbdc"><div class="heading-nobreak"><h2 aria-controls="aria-mchl9b13cbdc" class="Name">Configurar la política de seguretat</h2><ol><li><p>A l’app Recuperació, selecciona Utilitats &gt; Utilitat de Seguretat d’Arrencada.</p></li><li><p>Selecciona el sistema que vols utilitzar per configurar la política de seguretat.</p></li><li><p>Si el disc està encriptat amb FileVault, fes clic a Desbloquejar, introdueix la contrasenya i fes clic a Desbloquejar.</p></li><li><p>Fes clic a “Política de seguretat”.</p></li><li><p>Revisa les següents opcions de seguretat:</p><ul><li><p><em>Seguretat màxima: </em>garanteix que només es pugui executar el teu sistema operatiu actual o el programari del sistema amb firma que Apple considera fiable. Per utilitzar aquest mode, hauràs de tenir connexió a internet en el moment d’instal·lar el programari.</p></li><li><p><em>Seguretat reduïda: </em> permet executar qualsevol versió de programari del sistema operatiu amb firma que Apple considera fiable.</p></li></ul></li><li><p>Si cal, selecciona l’opció “Seguretat reduïda”, introdueix el teu nom d’usuari i contrasenya d’administrador i fes una de les accions següents:</p><ul><li><p>Marcar la casella de selecció “Permetre la gestió per part de l’usuari de les extensions de kernel de desenvolupadors identificats” per permetre la instal·lació de programari que utilitza extensions de kernel antigues.</p></li><li><p>Marcar la casella de selecció “Permetre la gestió remota de les extensions de kernel i les actualitzacions automàtiques de programari” per autoritzar la gestió remota de les extensions de kernel antiga i les actualitzacions de programari per mitjà d’una solució de gestió de dispositius mòbils (MDM).</p></li></ul></li><li><p>Fes clic a D’acord.</p></li><li><p>Reinicia el Mac perquè s’apliquin els canvis.</p></li></ol></div></div></div><div id="mchl6e3b9225" class="Task"><div class="TaskBody" role="region" aria-hidden="false" id="aria-mchl6e3b9225"><div class="heading-nobreak"><h2 aria-controls="aria-mchl6e3b9225" class="Name">Transferir arxius entre dos ordinadors Mac amb l’opció de compartir disc</h2><p>Pots transferir arxius entre un Mac que hagi arrencat amb la Recuperació del macOS i un altre Mac compartint un volum i connectant els dos ordinadors amb un cable USB, USB‑C o Thunderbolt.</p></div><ol><li><p>Connecta els dos ordinadors amb un cable USB, USB‑C o Thunderbolt.</p></li><li><p>A l’app Recuperació, selecciona Utilitats &gt; Compartir disc.</p></li><li><p>Selecciona el volum que vols compartir i fes clic a “Iniciar l’ús compartit”.</p></li><li><p>A l’altre Mac, obre una finestra del Finder, fes clic a Xarxa a la barra lateral, sota Ubicacions.</p></li><li><p>A la finestra Xarxa, fes dos clics al Mac que té el disc compartit i fes clic a “Connectar-se com a”, selecciona Convidat a la finestra “Connectar-se com a” i després fes clic a Connectar.</p></li><li><p>Transfereix els arxius.</p></li><li><p>Quan hagis acabat de transferir els arxius, expulsa el volum de l’altre Mac.</p></li></ol></div></div><div id="mchl2a21e30c" class="Task"><div class="TaskBody" role="region" aria-hidden="false" id="aria-mchl2a21e30c"><div class="heading-nobreak"><h2 aria-controls="aria-mchl2a21e30c" class="Name">Veure el registre de recuperació</h2><p>El registre de recuperació conté missatges registrats per la Recuperació del macOS. Pots indicar quins tipus de missatges vols veure, filtrar els missatges per buscar un text específic i desar el registre de recuperació en un arxiu.</p></div><ol><li><p>A l’app Recuperació, selecciona Finestra &gt; Registre de recuperació.</p></li><li><p>Fes clic al menú desplegable per veure els detalls i tria quins missatges vols visualitzar:</p><ul><li><p><em>Mostrar només els errors: </em>tria aquesta opció si només vols que es mostrin els missatges d’error.</p></li><li><p><em>Mostrar els errors i el progrés: </em>tria aquesta opció si vols que es mostrin els missatges d’error i els missatges de progrés.</p></li><li><p><em>Mostrar tots els registres: </em>tria aquesta opció si vols que es mostrin tots els missatges.</p></li></ul></li><li><p>Per filtrar els missatges, introdueix el text que vols buscar al camp de filtre.</p></li><li><p>Per desar el registre de recuperació, fes clic al botó Desar, tria la ubicació on vols desar l’arxiu i després fes clic a Desar.</p></li><li><p>Quan hagis acabat de veure el registre de recuperació, fes clic al botó Tancar <img src="../SharedGlobalArt/IL_XMarkBlackCircleFillRed.png" alt="" height="30" width="30"> de l’angle superior esquerre de la finestra.</p></li></ol></div></div><div id="mchl7ed39991" class="Task"><div class="TaskBody" role="region" aria-hidden="false" id="aria-mchl7ed39991"><div class="heading-nobreak"><h2 aria-controls="aria-mchl7ed39991" class="Name">Crear un arxiu de diagnòstic de recuperació</h2><p>Si registres un informe d’un problema amb l’assistent d’opinió, pot ser que et demanin que proporcionis un arxiu de diagnòstic de recuperació. Pots crear l’arxiu i desar-lo en un dispositiu d’emmagatzematge extern.</p></div><ol><li><p>Connecta un dispositiu d’emmagatzematge extern al Mac.</p></li><li><p>Prem Control + Opció + Majúscules + Ordre + Punt.</p></li><li><p>Quan la pantalla parpellegi, espera’t un moment fins que aparegui un quadre de diàleg.</p></li><li><p>Utilitza el quadre de diàleg per desar l’arxiu de diagnòstic de recuperació en una ubicació del dispositiu d’emmagatzematge extern.</p></li></ol></div></div><div id="mchlb7e93c86" class="Task"><div class="TaskBody" role="region" aria-hidden="false" id="aria-mchlb7e93c86"><div class="heading-nobreak"><h2 aria-controls="aria-mchlb7e93c86" class="Name">Sortir de la Recuperació del macOS</h2><p>El Mac es reiniciarà automàticament quan restauris el sistema des de Time Machine o reinstal·lis el macOS. En la resta de casos, hauràs de sortir de la Recuperació del macOS manualment (per exemple, si vols fer una còpia de seguretat dels arxius abans de reinstal·lar el macOS o si acabes de canviar una configuració mitjançant la Utilitat de Seguretat d’Arrencada).</p></div><p>Al Mac, fes una de les accions següents:</p><ul><li><p><em>Reiniciar el Mac: </em>selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Reiniciar.</p></li><li><p><em>Triar un altre disc d’arrencada abans de reiniciar el Mac: </em>selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; “Disc d’arrencada”, selecciona un disc d’arrencada i després fes clic a Reiniciar.</p></li><li><p><em>Apagar el Mac: </em>selecciona el menú Apple <img src="../SharedGlobalArt/IL_AppleLogo_11.png" alt="" height="30" width="24"> &gt; Apagar.</p></li></ul></div></div></header><main></main><footer><p>Copyright © 2021 Apple Inc. Tots els drets reservats.</p></footer><script type="text/javascript" src="../js/static.js"></script></body></html>
