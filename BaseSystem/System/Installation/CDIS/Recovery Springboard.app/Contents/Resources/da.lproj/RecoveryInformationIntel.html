<html lang="en"><head><meta charset="utf-8"><title>Gendannelse &ndash; Intel</title><link rel="stylesheet" type="text/css" href="../css/static.css"></head><body class="apd-topic" dir="ltr" data-isTaskOpen="true"><header role="presentation" id="mchl338cf9a8" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>Brug macOS-gendannelse p&aring; en Intel-baseret Mac</h1><p>macOS-gendannelse er det indbyggede gendannelsessystem i Mac.</p><p>Du kan bruge programmerne i macOS-gendannelse p&aring; en Intel-baseret Mac til at reparere den interne disk, geninstallere macOS, gendanne dine arkiver fra en Time Machine-sikkerhedskopi, v&aelig;lge sikkerhedsindstillinger m.m.</p><p>Geninstallering af macOS kr&aelig;ver en internetforbindelse. Hvis du skal oprette forbindelse til internettet, kan du bruge en netv&aelig;rksforbindelse med kabler eller en tr&aring;dl&oslash;s forbindelse. Se <a href="#mchlbeaa54bc" class="xRef Task">Opret forbindelse til internettet via Wi-Fi</a>.</p><div class="Alert"><p class="Note"><em>Bem&aelig;rk: </em>Du kan muligvis ikke f&aring; adgang til internettet i macOS-gendannelse, hvis du pr&oslash;ver at oprette forbindelse via en login-portal (f.eks. p&aring; en cafe, et bibliotek eller et hotel) eller et virksomhedsnetv&aelig;rk.</p></div><div id="mchl6317f876" class="Subhead"><div class="heading-nobreak"><h2 class="Name">Tilg&aelig;ngelige programmer i macOS-gendannelse p&aring; en Intel-baseret Mac</h2><p>F&oslash;lgende programmer er tilg&aelig;ngelige i macOS-gendannelse p&aring; en Intel-baseret Mac:</p></div><ul><li><p><em>Gendannelse: </em>Programmet Gendannelse &aring;bner, n&aring;r din computer starter i macOS-gendannelse. Se <a href="#mchl69906860" class="xRef Task">Start din Intel-baserede Mac i macOS-gendannelse</a> og <a href="#mchl6518f21a" class="xRef Task">Slut macOS-gendannelse</a>.</p></li><li><p><em>Time Machine-systemgendannelse: </em>Gendan dine data fra en Time Machine-sikkerhedskopi. V&aelig;lg Gendan fra Time Machine i programmet Gendannelse, og klik p&aring; Forts&aelig;t. V&aelig;lg Time Machine-systemgendannelse &gt; Slut Time Machine-systemgendannelse for at vende tilbage til programmet Gendannelse. Se <a href="#mchl43ee355d" class="xRef Task">Brug Time Machine til at gendanne systemet</a>.</p></li><li><p><em>Installer macOS: </em>Geninstaller macOS p&aring; din computer. V&aelig;lg Geninstaller macOS i programmet Gendannelse, og klik p&aring; Forts&aelig;t. V&aelig;lg Installer macOS Big Sur &gt; Slut Installer macOS for at vende tilbage til programmet Gendannelse. Se <a href="#mchlde1a4fd2" class="xRef Task">Geninstaller macOS</a>.</p></li><li><p><em>Safari: </em>V&aelig;lg Safari i programmet Gendannelse, og klik p&aring; Forts&aelig;t. V&aelig;lg Safari &gt; Slut Safari for at vende tilbage til programmet Gendannelse. Hvis der er forbindelse til internettet, kan du bruge Safari til at s&oslash;ge efter flere oplysninger p&aring; Apples websted om support. Bem&aelig;rk, at browsertilbeh&oslash;r og -udvidelser er sl&aring;et fra i Safari i macOS-gendannelse.</p></li><li><p><em>Diskv&aelig;rkt&oslash;j: </em>Reparer eller slet disken. V&aelig;lg Diskv&aelig;rkt&oslash;j i programmet Gendannelse, og klik p&aring; Forts&aelig;t. V&aelig;lg Diskv&aelig;rkt&oslash;j &gt; Slut Diskv&aelig;rkt&oslash;j for at vende tilbage til programmet Gendannelse. Se <a href="#mchlcb3af2f6" class="xRef Task">Slet og geninstaller macOS</a>.</p></li><li><p><em>Startsikkerhedsv&aelig;rkt&oslash;j: </em>Indstil sikkerhedspolitikker til Mac. V&aelig;lg Hj&aelig;lpeprogrammer &gt; Startsikkerhedsv&aelig;rkt&oslash;j i programmet Gendannelse. V&aelig;lg Startsikkerhedsv&aelig;rkt&oslash;j &gt; Slut Startsikkerhedsv&aelig;rkt&oslash;j for at vende tilbage til programmet Gendannelse. Se <a href="#mchl616f896e" class="xRef Task">Brug Startsikkerhedsv&aelig;rkt&oslash;j til at indstille en firmwareadgangskode</a> og <a href="#mchl4260d54a" class="xRef Task">Brug Startsikkerhedsv&aelig;rkt&oslash;j til at v&aelig;lge indstillinger til sikker start</a>.</p><p>De tilg&aelig;ngelige muligheder i Startsikkerhedsv&aelig;rkt&oslash;j afh&aelig;nger af din Mac-model. Se Apple-supportartiklerne <a href="https://support.apple.com/HT208198" class="URL">Om Startsikkerhedsv&aelig;rkt&oslash;j</a> og <a href="https://support.apple.com/HT208862" class="URL">Mac-modeller med Apple T2-sikkerhedschippen</a>.</p></li><li><p><em>Startdisk: </em>Indstil startdisken til din Mac. V&aelig;lg Apple <img src="../SharedGlobalArt/IL_AppleLogo_11.png" alt="" height="30" width="24">&gt; Startdisk. V&aelig;lg Startdisk &gt; Slut Startdisk for at vende tilbage til programmet Gendannelse.</p></li><li><p><em>Terminal: </em>V&aelig;lg Hj&aelig;lpeprogrammer &gt; Terminal i programmet Gendannelse. V&aelig;lg Terminal &gt; Slut Terminal for at vende tilbage til programmet Gendannelse.</p></li></ul><p>Du kan ogs&aring; bruge macOS-gendannelse til f&oslash;lgende:</p><ul><li><p><a href="#mchlb6f6d1d9" class="xRef Task">Vis logarkivet over gendannelse</a></p></li><li><p><a href="#mchl7ed39991" class="xRef Task">Opret et diagnosticeringsarkiv over gendannelse</a></p></li></ul></div><div id="mchl69906860" class="Task"><div class="TaskBody" role="region" aria-hidden="false" id="aria-mchl69906860"><div class="heading-nobreak"><h2 aria-controls="aria-mchl69906860" class="Name">Start din Intel-baserede Mac i macOS-gendannelse</h2><ol><li><p>Start Mac igen.</p></li><li><p>Hold med det samme en af f&oslash;lgende tastkombinationer nede, indtil startsk&aelig;rmen vises:</p><ul><li><p><em>Kommando-R: </em>Start fra det indbyggede macOS-gendannelsessystem. Brug denne tastkombination til at geninstallere den nyeste version af macOS, der var installeret p&aring; computeren, eller til at bruge de andre programmer i macOS-gendannelse.</p></li><li><p><em>Alternativ-Kommando-R: </em>Start i macOS-gendannelse via internettet. Brug denne tastkombination til at geninstallere macOS og opgradere til den nyeste version af macOS, der er kompatibel med din Mac.</p></li><li><p><em>Alternativ-Skift-Kommando-R: </em>Start i macOS-gendannelse via internettet. Brug denne tastkombination til at geninstallere den version af macOS, der oprindeligt var p&aring; din Mac, eller den tilg&aelig;ngelige version, der kommer n&aelig;rmest.</p></li></ul></li><li><p>Hvis der vises en l&aring;s, skal du skrive adgangskoden til din Mac.</p></li><li><p>Hvis du har flere enheder p&aring; din disk, skal du v&aelig;lge den enhed, du vil gendanne, og derefter klikke p&aring; N&aelig;ste.</p></li><li><p>V&aelig;lg en administratorkonto, hvis du bliver bedt om det, klik p&aring; N&aelig;ste, skriv adgangskoden til kontoen, og klik derefter p&aring; Forts&aelig;t.</p></li></ol></div></div></div><div id="mchlbeaa54bc" class="Task"><div class="TaskBody" role="region" aria-hidden="false" id="aria-mchlbeaa54bc"><div class="heading-nobreak"><h2 aria-controls="aria-mchlbeaa54bc" class="Name">Opret forbindelse til internettet via Wi-Fi</h2><p>Hvis Wi-Fi-symbolet p&aring; menulinjen (i &oslash;verste h&oslash;jre hj&oslash;rne af sk&aelig;rmen) viser en eller flere s&oslash;jler <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>er Wi-Fi sl&aring;et til, og der er oprettet forbindelse til et tr&aring;dl&oslash;st netv&aelig;rk. Hvis Wi-Fi-symbolet ikke indeholder s&oslash;jler <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>er Wi-Fi sl&aring;et til, men der er ikke oprettet forbindelse til et tr&aring;dl&oslash;st netv&aelig;rk. Hvis Wi-Fi-symbolet vises med en skr&aring;streg <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>er Wi-Fi sl&aring;et fra. Wi-Fi skal v&aelig;re sl&aring;et til, f&oslash;r du kan oprette forbindelse til et tr&aring;dl&oslash;st netv&aelig;rk.</p></div><p>G&oslash;r et af f&oslash;lgende p&aring; din Mac:</p><ul><li><p><em>Sl&aring; Wi-Fi til: </em>Klik p&aring; Wi-Fi-symbolet p&aring; menulinjen, og v&aelig;lg Sl&aring; Wi-Fi til.</p></li><li><p><em>Sl&aring; Wi-Fi fra: </em>Klik p&aring; Wi-Fi-symbolet p&aring; menulinjen, og v&aelig;lg Sl&aring; Wi-Fi fra.</p></li><li><p><em>Opret forbindelse til et netv&aelig;rk: </em>Klik p&aring; Wi-Fi-symbolet p&aring; menulinjen, og v&aelig;lg et netv&aelig;rk. Skriv adgangskoden til netv&aelig;rket, hvis du bliver bedt om det.</p></li><li><p><em>Opret forbindelse til et lukket netv&aelig;rk: </em>Klik p&aring; Wi-Fi-symbolet p&aring; menulinjen, og v&aelig;lg derefter Opret forbindelse til andet netv&aelig;rk. Skriv navnet p&aring; netv&aelig;rket og adgangskoden til netv&aelig;rket, hvis du bliver bedt om det.</p></li></ul></div></div><div id="mchl7ac77bd4" class="Task"><div class="TaskBody" role="region" aria-hidden="false" id="aria-mchl7ac77bd4"><div class="heading-nobreak"><h2 aria-controls="aria-mchl7ac77bd4" class="Name">Reparer den interne lagringsenhed</h2><p>Hvis du har problemer med computeren, eller hvis du starter computeren, og vinduet macOS-gendannelse vises, skal du m&aring;ske reparere computerens interne lagringsenhed (f.eks. en solid state-disk).</p></div><ol><li><p>V&aelig;lg Diskv&aelig;rkt&oslash;j i programmet Gendannelse, og klik p&aring; Forts&aelig;t.</p></li><li><p>V&aelig;lg Oversigt &gt; Vis alle enheder i Diskv&aelig;rkt&oslash;j.</p></li><li><p>V&aelig;lg en enhed i indholdsoversigten, og klik p&aring; knappen F&oslash;rstehj&aelig;lp <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klik p&aring; Start i dialogen F&oslash;rstehj&aelig;lp, og f&oslash;lg instruktionerne p&aring; sk&aelig;rmen.</p></li><li><p>Klik p&aring; OK, f&oslash;rstehj&aelig;lpsprocessen er f&aelig;rdig.</p></li><li><p>Gentag trin 3 til og med 5 for hver enhed p&aring; lagringsenheden.</p></li><li><p>V&aelig;lg en beholder i indholdsoversigten, og klik p&aring; knappen F&oslash;rstehj&aelig;lp <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klik p&aring; Start i dialogen F&oslash;rstehj&aelig;lp, og f&oslash;lg instruktionerne p&aring; sk&aelig;rmen.</p></li><li><p>Klik p&aring; OK, f&oslash;rstehj&aelig;lpsprocessen er f&aelig;rdig.</p></li><li><p>Gentag trin 7 til og med 9 for hver beholder p&aring; lagringsenheden.</p></li><li><p>V&aelig;lg lagringsenheden i indholdsoversigten, og klik p&aring; knappen F&oslash;rstehj&aelig;lp <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klik p&aring; Start i dialogen F&oslash;rstehj&aelig;lp, og f&oslash;lg instruktionerne p&aring; sk&aelig;rmen.</p></li><li><p>Klik p&aring; OK, f&oslash;rstehj&aelig;lpsprocessen er f&aelig;rdig.</p></li></ol><p>Hvis Diskv&aelig;rkt&oslash;j ikke kan reparere disken, skal du sikkerhedskopiere s&aring; mange af dine oplysninger som muligt og derefter f&oslash;lge instruktionerne i <a href="#mchlcb3af2f6" class="xRef Task">Slet og geninstaller macOS</a>.</p><p>V&aelig;lg Diskv&aelig;rkt&oslash;j &gt; Slut Diskv&aelig;rkt&oslash;j for at vende tilbage til macOS-gendannelse.</p></div></div><div id="mchl43ee355d" class="Task"><div class="TaskBody" role="region" aria-hidden="false" id="aria-mchl43ee355d"><div class="heading-nobreak"><h2 aria-controls="aria-mchl43ee355d" class="Name">Brug Time Machine til at gendanne systemet</h2><p>Hvis du tidligere har oprettet en Time Machine-sikkerhedskopi, skal du bruge Gendan fra Time Machine-sikkerhedskopi til at gendanne alt p&aring; computeren til den tidligere tilstand.</p></div><div class="Alert"><p class="Important"><strong>Vigtigt: </strong>Brug kun Time Machine-sikkerhedskopien til at gendanne oplysninger p&aring; den computer, som sikkerhedskopien er oprettet fra. Hvis du vil overf&oslash;re oplysninger fra denne Mac til en ny computer, skal du slutte macOS-gendannelse, starte din Mac igen og bruge programmet Overf&oslash;rselsassistent i macOS.</p></div><ol><li><p>Hvis din sikkerhedskopi ligger p&aring; en Time Capsule, skal der v&aelig;re oprettet forbindelse til internettet.</p></li><li><p>V&aelig;lg Gendan fra Time Machine-sikkerhedskopi i programmet Gendannelse, og klik p&aring; Forts&aelig;t.</p></li><li><p>F&oslash;lg instruktionerne p&aring; sk&aelig;rmen i programmet Time Machine-systemgendannelse.</p></li></ol></div></div><div id="mchl616f896e" class="Task"><div class="TaskBody" role="region" aria-hidden="false" id="aria-mchl616f896e"><div class="heading-nobreak"><h2 aria-controls="aria-mchl616f896e" class="Name">Brug Startsikkerhedsv&aelig;rkt&oslash;j til at indstille en firmwareadgangskode</h2><p>Hvis du indstiller en firmwareadgangskode, kan din Mac ikke starte fra en intern eller ekstern lagringsenhed, men kun fra den valgte startdisk, medmindre du skriver firmwareadgangskoden. Du kan &aelig;ndre firmwareadgangskoden eller sl&aring; den til/fra i Startsikkerhedsv&aelig;rkt&oslash;j.</p></div><p>N&aring;r firmwareadgangskoden er sl&aring;et til, skal du skrive den, hver gang du starter i macOS-gendannelse eller fra en anden lagringsenhed end den, du valgte i indstillingerne til Startdisk.</p><p>&AElig;ndringer af firmwareadgangskoden tr&aelig;der i kraft, n&aring;r du starter din Mac igen.</p><ol><li><p>V&aelig;lg Hj&aelig;lpeprogrammer &gt; Startsikkerhedsv&aelig;rkt&oslash;j i programmet Gendannelse.</p></li><li><p>Skriv en administrators brugernavn og adgangskode, hvis du bliver bedt om det.</p></li><li><p>G&oslash;r et af f&oslash;lgende:</p><ul><li><p><em>Sl&aring; firmwareadgangskoden til: </em>Klik p&aring; Sl&aring; firmwareadgangskode til, skriv en ny adgangskode, skriv adgangskoden igen for at bekr&aelig;fte den, og klik derefter p&aring; Indstil adgangskode.</p></li><li><p><em>Sl&aring; firmwareadgangskoden fra: </em>Klik p&aring; Sl&aring; firmwareadgangskode fra, skriv adgangskoden, og klik derefter p&aring; Sl&aring; adgangskode fra.</p></li><li><p><em>Skift firmwareadgangskode: </em>Klik p&aring; Skift adgangskode, skriv den gamle adgangskode, skriv en ny adgangskode, og klik derefter p&aring; Skift adgangskode.</p></li></ul></li><li><p>Klik p&aring; Slut Startsikkerhedsv&aelig;rkt&oslash;j.</p></li></ol></div></div><div id="mchl4260d54a" class="Task"><div class="TaskBody" role="region" aria-hidden="false" id="aria-mchl4260d54a"><div class="heading-nobreak"><h2 aria-controls="aria-mchl4260d54a" class="Name">Brug Startsikkerhedsv&aelig;rkt&oslash;j til at v&aelig;lge indstillinger til sikker start</h2><p>Indstillinger til sikker start er kun tilg&aelig;ngelige p&aring; Mac-computere med en Apple T2-sikkerhedschip.</p></div><p>&AElig;ndringer af indstillingerne til sikker start tr&aelig;der i kraft, n&aring;r du starter din Mac igen.</p><ol><li><p>V&aelig;lg Hj&aelig;lpeprogrammer &gt; Startsikkerhedsv&aelig;rkt&oslash;j i programmet Gendannelse.</p></li><li><p>Skriv en administrators brugernavn og adgangskode.</p></li><li><p>V&aelig;lg en af f&oslash;lgende sikkerhedsindstillinger i vinduet Sikker start:</p><ul><li><p><em>Fuld sikkerhed: </em>Sikrer, at kun det aktuelle OS eller signerede operativsystemer, som er godkendt af Apple, kan starte. Denne funktion kr&aelig;ver en netv&aelig;rkforbindelse, n&aring;r softwaren installeres.</p></li><li><p><em>Medium sikkerhed: </em>Tillader, at alle versioner af signerede operativsystemer, som nogensinde er godkendt af Apple, kan starte.</p></li><li><p><em>Ingen sikkerhed: </em>Stiller ingen specielle krav til det operativsystem, der startes fra.</p></li></ul></li><li><p>V&aelig;lg en af f&oslash;lgende startindstillinger i vinduet Tilladt startmedie:</p><ul><li><p><em>Tillad ikke start fra eksterne eller udskiftelige medier: </em>Begr&aelig;nser muligheden for at starte fra en enhed, der ikke er beskyttet af T2, f.eks. USB- og Thunderbolt-drev eller internt tilsluttede PCIe- eller SATA-drev.</p></li><li><p><em>Tillad start fra eksterne eller udskiftelige medier: </em>Begr&aelig;nser ikke muligheden for at starte fra andre enheder.</p></li></ul></li><li><p>V&aelig;lg Startsikkerhedsv&aelig;rkt&oslash;j &gt; Slut Startsikkerhedsv&aelig;rkt&oslash;j.</p></li></ol></div></div><div id="mchlde1a4fd2" class="Task"><div class="TaskBody" role="region" aria-hidden="false" id="aria-mchlde1a4fd2"><div class="heading-nobreak"><h2 aria-controls="aria-mchlde1a4fd2" class="Name">Geninstaller macOS</h2><p>Under visse omst&aelig;ndigheder skal du m&aring;ske geninstallere macOS. Du kan geninstallere macOS og beholde dine arkiver og brugerindstillinger.</p></div><ol><li><p>S&oslash;rg for, at der er oprettet forbindelse til internettet.</p></li><li><p>V&aelig;lg Geninstaller macOS Big Sur i programmet Gendannelse, og klik p&aring; Forts&aelig;t.</p><div class="Alert"><p class="Important"><strong>Vigtigt:</strong> I det vindue, hvor du v&aelig;lger en disk, skal du v&aelig;lge den aktuelle macOS-disk (i de fleste tilf&aelig;lde er det den eneste tilg&aelig;ngelige disk).</p></div></li><li><p>F&oslash;lg instruktionerne p&aring; sk&aelig;rmen.</p></li></ol></div></div><div id="mchlcb3af2f6" class="Task"><div class="TaskBody" role="region" aria-hidden="false" id="aria-mchlcb3af2f6"><div class="heading-nobreak"><h2 aria-controls="aria-mchlcb3af2f6" class="Name">Slet og geninstaller macOS</h2><p>Hvis du sletter og geninstallerer macOS, slettes dine brugerkonti, netv&aelig;rksindstillinger og alle arkiver og mapper p&aring; din Mac. Du kan fors&oslash;ge at logge ind p&aring; dit system igen, f&oslash;r du sletter macOS, og derefter sikkerhedskopiere de arkiver, du vil beholde, ved at kopiere dem til en anden lagringsenhed. Skriv ogs&aring; netv&aelig;rksindstillingerne fra vinduet Netv&aelig;rk ned, s&aring; det bliver nemmere at oprette forbindelse igen efter geninstalleringen af macOS.</p></div><ol><li><p>S&oslash;rg for, at der er oprettet forbindelse til internettet.</p></li><li><p>Klik p&aring; Diskv&aelig;rkt&oslash;j i programmet Gendannelse, og klik p&aring; Forts&aelig;t.</p></li><li><p>V&aelig;lg den enhed, du vil slette, i indholdsoversigten i programmet Gendannelse, og klik derefter p&aring; knappen Slet p&aring; v&aelig;rkt&oslash;jslinjen.</p></li><li><p>Skriv et navn til enheden i feltet Navn.</p></li><li><p>Klik p&aring; lokalmenuen Format, v&aelig;lg APFS, og klik p&aring; Slet enhedsgruppe.</p></li><li><p>Klik p&aring; OK, n&aring;r sletningen er f&aelig;rdig, og v&aelig;lg Diskv&aelig;rkt&oslash;j &gt; Slut Diskv&aelig;rkt&oslash;j.</p></li><li><p>V&aelig;lg Geninstaller macOS Big Sur i programmet Gendannelse, Klik p&aring; Forts&aelig;t, og f&oslash;lg instruktionerne p&aring; sk&aelig;rmen.</p></li></ol></div></div><div id="mchlb6f6d1d9" class="Task"><div class="TaskBody" role="region" aria-hidden="false" id="aria-mchlb6f6d1d9"><div class="heading-nobreak"><h2 aria-controls="aria-mchlb6f6d1d9" class="Name">Vis logarkivet over gendannelse</h2><p>Logarkivet over gendannelse indeholder meddelelser, som er registreret af macOS-gendannelse. Du kan angive, hvilke typer meddelelser der skal vises, filtrere meddelelser for at s&oslash;ge efter specifik tekst og gemme logarkivet over gendannelse.</p></div><ol><li><p>V&aelig;lg Vindue &gt; Logarkiv over gendannelse i programmet Gendannelse.</p></li><li><p>Klik p&aring; lokalmenuen Oplysningsniveau, og v&aelig;lg, hvilke meddelelser der skal vises:</p><ul><li><p><em>Vis kun fejl: </em>V&aelig;lg denne indstilling, hvis der kun skal vises fejlmeddelelser.</p></li><li><p><em>Vis fejl og status: </em>V&aelig;lg denne indstilling, hvis der skal vises fejl- og statusmeddelelser.</p></li><li><p><em>Vis alle logarkiver: </em>V&aelig;lg denne indstilling, hvis alle meddelelser skal vises.</p></li></ul></li><li><p>Du filtrerer meddelelser ved at skrive den tekst, du vil s&oslash;ge efter, i feltet Filtrer.</p></li><li><p>Du kan gemme logarkivet over gendannelse ved at klikke p&aring; knappen Gem, v&aelig;lge en placering til arkivet og derefter klikke p&aring; Gem.</p></li><li><p>Klik p&aring; lukkeknappen <img src="../SharedGlobalArt/IL_XMarkBlackCircleFillRed.png" alt="" height="30" width="30"> i &oslash;verste venstre hj&oslash;rne af vinduet, n&aring;r du ikke vil se logarkivet over gendannelse mere.</p></li></ol></div></div><div id="mchl7ed39991" class="Task"><div class="TaskBody" role="region" aria-hidden="false" id="aria-mchl7ed39991"><div class="heading-nobreak"><h2 aria-controls="aria-mchl7ed39991" class="Name">Opret et diagnosticeringsarkiv over gendannelse</h2><p>Hvis du opretter en problemrapport vha. Feedback-assistent, bliver du m&aring;ske bedt om at inkludere et diagnosticeringsarkiv over gendannelse. Du kan oprette arkivet og gemme det p&aring; en ekstern lagringsenhed.</p></div><ol><li><p>Slut en ekstern lagringsenhed til din Mac.</p></li><li><p>Tryk p&aring; ctrl-Alternativ-Skift-Kommando-punktum.</p></li><li><p>N&aring;r sk&aelig;rmen blinker, skal du vente et &oslash;jeblik, indtil der vises en dialog.</p></li><li><p>Brug dialogen til at gemme diagnosticeringsarkivet over gendannelse p&aring; den eksterne lagringsenhed.</p></li></ol></div></div><div id="mchl6518f21a" class="Task"><div class="TaskBody" role="region" aria-hidden="false" id="aria-mchl6518f21a"><div class="heading-nobreak"><h2 aria-controls="aria-mchl6518f21a" class="Name">Slut macOS-gendannelse</h2><p>Din Mac starter igen automatisk under gendannelse af dit system fra Time Machine eller geninstallering af macOS. I andre tilf&aelig;lde skal du slutte macOS-gendannelse manuelt (f.eks. hvis du vil sikkerhedskopiere dine arkiver, f&oslash;r du geninstallerer macOS, eller hvis du har &aelig;ndret en indstilling vha. Startsikkerhedsv&aelig;rkt&oslash;j).</p></div><p>G&oslash;r et af f&oslash;lgende p&aring; din Mac:</p><ul><li><p><em>Start Mac igen: </em>V&aelig;lg Apple <img src="../SharedGlobalArt/IL_AppleLogo_11.png" alt="" height="30" width="24">&gt; Start igen.</p></li><li><p><em>V&aelig;lg en anden startdisk, f&oslash;r du starter din Mac igen: </em>V&aelig;lg Apple <img src="../SharedGlobalArt/IL_AppleLogo_11.png" alt="" height="30" width="24">&gt; Startdisk, v&aelig;lg en startdisk, og klik derefter p&aring; Start igen.</p></li><li><p><em>Luk Mac ned: </em>V&aelig;lg Apple <img src="../SharedGlobalArt/IL_AppleLogo_11.png" alt="" height="30" width="24">&gt; Luk ned.</p></li></ul></div></div></header><main></main><footer><p>Copyright © 2021 Apple Inc. Alle rettigheder forbeholdes.</p></footer><script type="text/javascript" src="../js/static.js"></script></body></html>