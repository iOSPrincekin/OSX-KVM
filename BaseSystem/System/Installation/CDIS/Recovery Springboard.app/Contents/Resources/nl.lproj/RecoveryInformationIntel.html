<html lang="en"><head><meta charset="utf-8"><title>Herstel - Intel</title><link rel="stylesheet" type="text/css" href="../css/static.css"></head><body class="apd-topic" dir="ltr" data-isTaskOpen="true"><header role="presentation" id="mchl338cf9a8" class="AppleTopic"><figure class="topicIcon"><img src="../SharedGlobalArt/IL_AppleLogo_11.png" alt="" height="30" width="24"></figure><h1>macOS-herstel gebruiken op een Intel-Mac</h1><p>macOS-herstel is het ingebouwde herstelsysteem van je Mac.</p><p>Je kunt de apps in macOS-herstel op een Intel-Mac gebruiken om je interne schijf te herstellen, macOS opnieuw te installeren, je bestanden terug te zetten vanaf een Time Machine-reservekopie, beveiligingsopties in te stellen en nog veel meer.</p><p>Voor het opnieuw installeren van macOS is een internetverbinding vereist. Je kunt hiervoor een draadloze of bedrade netwerkverbinding gebruiken. Zie <a href="#mchlbeaa54bc" class="xRef Task">Verbinding maken met het internet via wifi</a>.</p><div class="Alert"><p class="Note"><em>Opmerking: </em>als je verbinding probeert te maken met een afvangnetwerk (bijvoorbeeld een captive-portaal in een caf&eacute;, bibliotheek of hotel) of een bedrijfsnetwerk, heb je mogelijk geen toegang tot het internet in macOS-herstel.</p></div><div id="mchl6317f876" class="Subhead"><div class="heading-nobreak"><h2 class="Name">Beschikbare apps in macOS-herstel op een Intel-Mac</h2><p>De volgende apps zijn beschikbaar in macOS-herstel op een Intel-Mac:</p></div><ul><li><p><em>Herstel: </em>De Herstel-app wordt geopend wanneer je computer wordt opgestart met macOS-herstel. Zie <a href="#mchl69906860" class="xRef Task">Je Intel-Mac opstarten met macOS-herstel</a> en <a href="#mchl6518f21a" class="xRef Task">macOS-herstel stoppen</a>.</p></li><li><p><em>Time Machine-systeemherstel: </em>Hiermee kun je je gegevens terugzetten uit een Time Machine-reservekopie. Selecteer &apos;Zet terug vanaf Time Machine&apos; in de Herstel-app en klik vervolgens op &apos;Ga door&apos;. Om terug te gaan naar de Herstel-app, kies je &apos;Time Machine-systeemherstel&apos; &gt; &apos;Stop Time Machine-systeemherstel&apos;. Zie <a href="#mchl43ee355d" class="xRef Task">Time Machine gebruiken om je systeem te herstellen</a>.</p></li><li><p><em>macOS-installatie: </em>Hiermee installeer je macOS opnieuw op je computer. Selecteer &apos;Installeer macOS opnieuw&apos; in de Herstel-app en klik vervolgens op &apos;Ga door&apos;. Om terug te gaan naar de Herstel-app, kies je &apos;macOS Big Sur-installatie&apos; &gt; &apos;Stop macOS-installatie&apos;. Zie <a href="#mchlde1a4fd2" class="xRef Task">macOS opnieuw installeren</a>.</p></li><li><p><em>Safari: </em>Selecteer &apos;Safari&apos; in de Herstel-app en klik vervolgens op &apos;Ga door&apos;. Om terug te gaan naar de Herstel-app, kies je &apos;Safari&apos; &gt; &apos;Stop Safari&apos;. Als je bent verbonden met het internet, kun je Safari gebruiken om te zoeken naar meer informatie op de Apple Support-website. Houd er rekening mee dat plug-ins en extensies van Safari zijn uitgeschakeld in macOS-herstel.</p></li><li><p><em>Schijfhulpprogramma: </em>Hiermee kun je je schijf herstellen of wissen. Selecteer &apos;Schijfhulpprogramma&apos; in de Herstel-app en klik vervolgens op &apos;Ga door&apos;. Om terug te gaan naar de Herstel-app, kies je &apos;Schijfhulpprogramma&apos; &gt; &apos;Stop Schijfhulpprogramma&apos;. Zie <a href="#mchlcb3af2f6" class="xRef Task">macOS wissen en opnieuw installeren</a>.</p></li><li><p><em>Opstartbeveiligingshulpprogramma: </em>Hiermee stel je het beveiligingsbeleid voor je Mac in. Kies &apos;Hulpprogramma&apos;s&apos; &gt; &apos;Opstartbeveiligingshulpprogramma&apos; in de Herstel-app. Om terug te gaan naar de Herstel-app, kies je &apos;Opstartbeveiligingshulpprogramma&apos; &gt; &apos;Stop Opstartbeveiligingshulpprogramma&apos;. Zie <a href="#mchl616f896e" class="xRef Task">Opstartbeveiligingshulpprogramma gebruiken om een firmwarewachtwoord in te stellen</a> en <a href="#mchl4260d54a" class="xRef Task">Opstartbeveiligingshulpprogramma gebruiken om opties voor veilig opstarten in te stellen</a>.</p><p>De opties die beschikbaar zijn in Opstartbeveiligingshulpprogramma verschillen per Mac-model. Zie de Apple Support-artikelen <a href="https://support.apple.com/HT208198" class="URL">Over Opstartbeveiligingshulpprogramma</a> en <a href="https://support.apple.com/HT208862" class="URL">Mac-modellen met de Apple T2 Security-chip</a>.</p></li><li><p><em>Opstartschijf: </em>Hiermee stel je de opstartschijf voor de Mac in. Kies Apple-menu <img src="../SharedGlobalArt/IL_AppleLogo_11.png" alt="" height="30" width="24"> &gt; &apos;Opstartschijf&apos;&apos;. Om terug te gaan naar de Herstel-app, kies je &apos;Opstartschijf&apos; &gt; &apos;Stop opstartschijf&apos;.</p></li><li><p><em>Terminal: </em>Kies &apos;Hulpprogramma&apos;s&apos; &gt; &apos;Terminal&apos; in de Herstel-app. Om terug te gaan naar de Herstel-app, kies je &apos;Terminal&apos; &gt; &apos;Stop Terminal&apos;.</p></li></ul><p>Je kunt macOS-herstel ook gebruiken om het volgende te doen:</p><ul><li><p><a href="#mchlb6f6d1d9" class="xRef Task">Het herstellogbestand bekijken</a></p></li><li><p><a href="#mchl7ed39991" class="xRef Task">Een diagnostisch herstelbestand aanmaken</a></p></li></ul></div><div id="mchl69906860" class="Task"><div class="TaskBody" role="region" aria-hidden="false" id="aria-mchl69906860"><div class="heading-nobreak"><h2 aria-controls="aria-mchl69906860" class="Name">Je Intel-Mac opstarten met macOS-herstel</h2><ol><li><p>Start je Mac opnieuw op.</p></li><li><p>Houd onmiddellijk een van de volgende toetscombinaties ingedrukt totdat je het opstartscherm ziet:</p><ul><li><p><em>Command + R: </em>Start op vanaf het ingebouwde macOS-herstelsysteem. Gebruik deze toetscombinatie om het nieuwste macOS-systeem dat op je computer was ge&iuml;nstalleerd opnieuw te installeren of om de andere apps in macOS-herstel te gebruiken.</p></li><li><p><em>Option + Command + R: </em>Start op met macOS-herstel via het internet. Gebruik deze toetscombinatie om macOS opnieuw te installeren en macOS bij te werken naar de nieuwste versie die compatibel is met je Mac.</p></li><li><p><em>Option + Shift + Command + R: </em>Start op met macOS-herstel via het internet. Gebruik deze toetscombinatie om de macOS-versie die bij je Mac is geleverd te installeren of de dichtstbijzijnde versie die nog beschikbaar is.</p></li></ul></li><li><p>Als je een slotje ziet, voer je het wachtwoord van je Mac in.</p></li><li><p>Als je schijf meerdere volumes bevat, selecteer je het volume dat je wilt herstellen en klik je vervolgens op &apos;Volgende&apos;.</p></li><li><p>Kies desgevraagd een beheerdersaccount, klik op &apos;Volgende&apos;, voer het wachtwoord van de account in en klik vervolgens op &apos;Ga door&apos;.</p></li></ol></div></div></div><div id="mchlbeaa54bc" class="Task"><div class="TaskBody" role="region" aria-hidden="false" id="aria-mchlbeaa54bc"><div class="heading-nobreak"><h2 aria-controls="aria-mchlbeaa54bc" class="Name">Verbinding maken met het internet via wifi</h2><p>Als het wifimenusymbool (rechtsboven op het scherm) een of meer streepjes bevat <span class="NoBreak"><img src="../SharedGlobalArt/IL_Wifi.png" alt="" height="30" width="42">, </span>is wifi ingeschakeld en verbonden met een draadloos netwerk. Als het wifimenusymbool geen streepjes bevat <span class="NoBreak"><img src="../SharedGlobalArt/IL_WiFiNoBars.png" alt="" height="30" width="41">, </span>is wifi ingeschakeld maar niet verbonden met een draadloos netwerk. Als het wifimenusymbool een schuine streep bevat <span class="NoBreak"><img src="../SharedGlobalArt/IL_WifiSlash.png" alt="" height="30" width="34">, </span>is wifi uitgeschakeld. Wifi moet zijn ingeschakeld voordat je verbinding kunt maken met een draadloos netwerk.</p></div><p>Voer op je Mac een van de volgende handelingen uit:</p><ul><li><p><em>Wifi inschakelen: </em>Klik op het wifimenusymbool en kies vervolgens &apos;Schakel wifi in&apos;.</p></li><li><p><em>Wifi uitschakelen: </em>Klik op het wifimenusymbool en kies vervolgens &apos;Schakel wifi uit&apos;.</p></li><li><p><em>Verbinden met een netwerk: </em>Klik op het wifimenusymbool en kies vervolgens een netwerk. Typ desgevraagd het wachtwoord van het netwerk.</p></li><li><p><em>Verbinden met een gesloten netwerk: </em>Klik op het wifimenusymbool en kies vervolgens &apos;Verbind met ander netwerk&apos;. Voer de naam van het netwerk en desgevraagd het wachtwoord van het netwerk in.</p></li></ul></div></div><div id="mchl7ac77bd4" class="Task"><div class="TaskBody" role="region" aria-hidden="false" id="aria-mchl7ac77bd4"><div class="heading-nobreak"><h2 aria-controls="aria-mchl7ac77bd4" class="Name">Je interne opslagapparaat herstellen</h2><p>Als er zich problemen met je computer voordoen of als na het opstarten van de computer het venster &apos;macOS-herstel&apos; verschijnt, moet je mogelijk het interne opslagapparaat (zoals een SSD-schijf) van je computer herstellen.</p></div><ol><li><p>Selecteer &apos;Schijfhulpprogramma&apos; in de Herstel-app en klik vervolgens op &apos;Ga door&apos;.</p></li><li><p>Kies in Schijfhulpprogramma &apos;Weergave&apos; &gt; &apos;Toon alle apparaten&apos;.</p></li><li><p>Selecteer in de zijbalk een volume en klik vervolgens op de knop &apos;Schijf-EHBO&apos; <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klik in het dialoogvenster van &apos;Schijf-EHBO&apos; op &apos;Voer uit&apos; en volg vervolgens de instructies op het scherm.</p></li><li><p>Wanneer het Schijf-EHBO-proces is voltooid, klik je op &apos;Gereed&apos;.</p></li><li><p>Herhaal stap 3 tot en met 5 voor elk volume op het opslagapparaat.</p></li><li><p>Selecteer in de zijbalk een container en klik vervolgens op de knop &apos;Schijf-EHBO&apos; <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klik in het dialoogvenster van &apos;Schijf-EHBO&apos; op &apos;Voer uit&apos; en volg vervolgens de instructies op het scherm.</p></li><li><p>Wanneer het Schijf-EHBO-proces is voltooid, klik je op &apos;Gereed&apos;.</p></li><li><p>Herhaal stap 7 tot en met 9 voor elke container op het opslagapparaat.</p></li><li><p>Selecteer in de zijbalk het opslagapparaat en klik vervolgens op de knop &apos;Schijf-EHBO&apos; <span class="NoBreak"><img src="../SharedGlobalArt/IL_Stethoscope.png" alt="" height="30" width="37">.</span></p></li><li><p>Klik in het dialoogvenster van &apos;Schijf-EHBO&apos; op &apos;Voer uit&apos; en volg vervolgens de instructies op het scherm.</p></li><li><p>Wanneer het Schijf-EHBO-proces is voltooid, klik je op &apos;Gereed&apos;.</p></li></ol><p>Als Schijfhulpprogramma de schijf niet kan herstellen, maak je van zoveel mogelijk gegevens een reservekopie en volg je de instructies in <a href="#mchlcb3af2f6" class="xRef Task">macOS wissen en opnieuw installeren</a>.</p><p>Om terug te gaan naar de macOS-Herstel-app, kies je &apos;Schijfhulpprogramma&apos; &gt; &apos;Stop Schijfhulpprogramma&apos;.</p></div></div><div id="mchl43ee355d" class="Task"><div class="TaskBody" role="region" aria-hidden="false" id="aria-mchl43ee355d"><div class="heading-nobreak"><h2 aria-controls="aria-mchl43ee355d" class="Name">Time&nbsp;Machine gebruiken om een reservekopie terug te zetten</h2><p>Als je eerder een Time Machine-reservekopie hebt gemaakt, kun je met &apos;Zet terug van Time&nbsp;Machine&apos; alles op je computer in een eerdere staat terugbrengen.</p></div><div class="Alert"><p class="Important"><strong>Belangrijk: </strong>Gebruik je Time Machine-reservekopie alleen om gegevens te kopi&euml;ren naar de computer die de bron is van de reservekopie. Als je gegevens vanaf deze Mac naar een nieuwe computer wilt kopi&euml;ren, stop je macOS-herstel, start je je Mac opnieuw op en gebruik je vervolgens de app Migratie-assistent in macOS.</p></div><ol><li><p>Als je reservekopie zich op een Time Capsule bevindt, zorg je ervoor dat je verbonden bent met het internet.</p></li><li><p>Selecteer &apos;Zet terug vanaf Time Machine&apos; in de Herstel-app en klik vervolgens op &apos;Ga door&apos;.</p></li><li><p>Volg in de app Time Machine-systeemherstel de instructies op het scherm.</p></li></ol></div></div><div id="mchl616f896e" class="Task"><div class="TaskBody" role="region" aria-hidden="false" id="aria-mchl616f896e"><div class="heading-nobreak"><h2 aria-controls="aria-mchl616f896e" class="Name">Opstartbeveiligingshulpprogramma gebruiken om een firmwarewachtwoord in te stellen</h2><p>Als je een firmwarewachtwoord instelt, wordt voorkomen dat je Mac wordt opgestart vanaf een ander intern of extern opslagapparaat dan de opstartschijf die je hebt geselecteerd, tenzij het firmwarewachtwoord wordt ingevoerd. Je kunt het firmwarewachtwoord inschakelen, uitschakelen of wijzigen met Opstartbeveiligingshulpprogramma.</p></div><p>Wanneer het firmwarewachtwoord is ingeschakeld, moet je telkens het firmwarewachtwoord invoeren wanneer je opstart met macOS-herstel of met een ander opslagapparaat dan het opslagapparaat dat is geselecteerd in het voorkeurenpaneel &apos;Opstartschijf&apos;.</p><p>Nadat je de Mac opnieuw hebt opgestart, worden wijzigingen in het firmwarewachtwoord van kracht.</p><ol><li><p>Kies &apos;Hulpprogramma&apos;s&apos; &gt; &apos;Opstartbeveiligingshulpprogramma&apos; in de Herstel-app.</p></li><li><p>Voer desgevraagd de gebruikersnaam en het wachtwoord van een beheerder in.</p></li><li><p>Voer een van de volgende stappen uit:</p><ul><li><p><em>Het firmwarewachtwoord inschakelen: </em>Klik op &apos;Schakel firmwarewachtwoord in&apos;, voer een nieuw wachtwoord in, voer het wachtwoord nogmaals in om het te verifi&euml;ren en klik vervolgens op &apos;Stel wachtwoord in&apos;.</p></li><li><p><em>Het firmwarewachtwoord uitschakelen: </em>Klik op &apos;Schakel firmwarewachtwoord uit&apos;, voer het wachtwoord in en klik vervolgens op &apos;Schakel wachtwoord uit&apos;.</p></li><li><p><em>Het firmwarewachtwoord wijzigen: </em>Klik op &apos;Wijzig wachtwoord&apos;, voer het oude wachtwoord in, voer een nieuw wachtwoord in en verifieer het, en klik vervolgens op &apos;Wijzig wachtwoord&apos;.</p></li></ul></li><li><p>Klik op &apos;Stop Opstartbeveiligingshulpprogramma&apos;.</p></li></ol></div></div><div id="mchl4260d54a" class="Task"><div class="TaskBody" role="region" aria-hidden="false" id="aria-mchl4260d54a"><div class="heading-nobreak"><h2 aria-controls="aria-mchl4260d54a" class="Name">Opstartbeveiligingshulpprogramma gebruiken om opties voor veilig opstarten in te stellen</h2><p>Opties voor veilig opstarten zijn alleen beschikbaar op Mac-computers met de Apple T2 Security-chip.</p></div><p>Nadat je de Mac opnieuw hebt opgestart, worden wijzigingen in de opties voor veilig opstarten van kracht.</p><ol><li><p>Kies &apos;Hulpprogramma&apos;s&apos; &gt; &apos;Opstartbeveiligingshulpprogramma&apos; in de Herstel-app.</p></li><li><p>Voer de gebruikersnaam en het wachtwoord van een beheerder in.</p></li><li><p>Kies in het paneel &apos;Veilig opstarten&apos; een van de volgende beveiligingsopties:</p><ul><li><p><em>Volledige beveiliging: </em>Hiermee kan alleen je huidige besturingssysteem of het ondertekende besturingssysteem dat momenteel door Apple wordt vertrouwd, worden uitgevoerd. Er is een netwerkverbinding nodig wanneer de software wordt ge&iuml;nstalleerd.</p></li><li><p><em>Gemiddelde beveiliging: </em>Hiermee kan elke versie van een ondertekend besturingssysteem dat ooit door Apple is vertrouwd, worden uitgevoerd.</p></li><li><p><em>Geen beveiliging: </em>Hiermee gelden er geen vereisten voor het besturingssysteem waarmee kan worden opgestart.</p></li></ul></li><li><p>Kies in het paneel &apos;Toegestane media voor opstarten&apos; een van de volgende opstartopties:</p><ul><li><p><em>Sta opstarten vanaf externe of verwijderbare media niet toe: </em>Hiermee beperk je de mogelijkheid om op te starten vanaf een apparaat dat niet door de T2 wordt beschermd, zoals USB- en Thunderbolt-eenheden of intern aangesloten PCIe- of SATA-eenheden.</p></li><li><p><em>Sta opstarten vanaf externe of verwijderbare media toe: </em>Hiermee gelden er geen beperkingen voor het opstarten vanaf andere apparaten.</p></li></ul></li><li><p>Kies &apos;Opstartbeveiligingshulpprogramma&apos; &gt; &apos;Stop Opstartbeveiligingshulpprogramma&apos;.</p></li></ol></div></div><div id="mchlde1a4fd2" class="Task"><div class="TaskBody" role="region" aria-hidden="false" id="aria-mchlde1a4fd2"><div class="heading-nobreak"><h2 aria-controls="aria-mchlde1a4fd2" class="Name">macOS opnieuw installeren</h2><p>In sommige gevallen moet je macOS opnieuw installeren. Je kunt hierbij je bestanden en gebruikersinstellingen intact houden.</p></div><ol><li><p>Controleer of je verbonden bent met het internet.</p></li><li><p>Klik op &apos;Installeer macOS Big Sur opnieuw&apos; in de Herstel-app en klik vervolgens op &apos;Ga door&apos;.</p><div class="Alert"><p class="Important"><strong>Belangrijk:</strong> In het paneel voor het selecteren van een schijf selecteer je de huidige macOS-schijf (in de meeste gevallen is dit de enige beschikbare schijf).</p></div></li><li><p>Volg de instructies op het scherm.</p></li></ol></div></div><div id="mchlcb3af2f6" class="Task"><div class="TaskBody" role="region" aria-hidden="false" id="aria-mchlcb3af2f6"><div class="heading-nobreak"><h2 aria-controls="aria-mchlcb3af2f6" class="Name">macOS wissen en opnieuw installeren</h2><p>Als je macOS wist en opnieuw installeert, worden je gebruikersaccounts, netwerkinstellingen en al je bestanden en mappen op de Mac verwijderd. Probeer voordat je macOS wist weer in te loggen in je systeem en maak een reservekopie van alle bestanden die je wilt behouden. Gebruik hiervoor een ander opslagapparaat. Noteer ook je netwerkinstellingen (zie het voorkeurenpaneel &apos;Netwerk&apos;) zodat je ze na de herinstallatie van macOS eenvoudig opnieuw kunt opgeven.</p></div><ol><li><p>Controleer of je verbonden bent met het internet.</p></li><li><p>Klik op &apos;Schijfhulpprogramma&apos; in de Herstel-app en klik vervolgens op &apos;Ga door&apos;.</p></li><li><p>Selecteer in Schijfhulpprogramma in de zijbalk het volume dat je wilt wissen en klik vervolgens op de knop &apos;Wis&apos; in de knoppenbalk.</p></li><li><p>Typ een naam voor het volume in het veld &apos;Naam&apos;.</p></li><li><p>Klik op het venstermenu &apos;Structuur&apos;, kies &apos;APFS&apos; en klik vervolgens op &apos;Wis volumegroep&apos;.</p></li><li><p>Wanneer het wissen is voltooid, klik je op &apos;Gereed&apos; en kies je &apos;Schijfhulpprogramma&apos; &gt; &apos;Stop Schijfhulpprogramma&apos;.</p></li><li><p>Klik in de Herstel-app op &apos;Installeer macOS Big Sur opnieuw&apos;, klik op &apos;Ga door&apos; en volg vervolgens de instructies op het scherm.</p></li></ol></div></div><div id="mchlb6f6d1d9" class="Task"><div class="TaskBody" role="region" aria-hidden="false" id="aria-mchlb6f6d1d9"><div class="heading-nobreak"><h2 aria-controls="aria-mchlb6f6d1d9" class="Name">Het herstellogbestand bekijken</h2><p>Het herstellogbestand bevat berichten die zijn gelogd door macOS-herstel. Je kunt de soorten berichten opgeven die moeten worden weergegeven, berichten filteren om naar specifieke tekst te zoeken en het herstellogbestand in een bestand bewaren.</p></div><ol><li><p>Kies in de Herstel-app &apos;Venster&apos; &gt; &apos;Herstel-logbestand&apos;.</p></li><li><p>Klik op het venstermenu &apos;Detailniveau&apos; en kies vervolgens welke berichten moeten worden weergegeven:</p><ul><li><p><em>Toon alleen fouten: </em>Kies deze optie om alleen foutmeldingen weer te geven.</p></li><li><p><em>Toon fouten en voortgang: </em>Kies deze optie om foutmeldingen en voortgangsberichten weer te geven.</p></li><li><p><em>Toon alle logberichten: </em>Kies deze optie om alle berichten weer te geven.</p></li></ul></li><li><p>Als je berichten wilt filteren, typ je de tekst waarnaar je wilt zoeken in het veld &apos;Filter&apos;.</p></li><li><p>Als je het herstellogbestand wilt bewaren, klik je op de knop &apos;Bewaar&apos;, kies je een locatie voor het bestand en klik je vervolgens op &apos;Bewaar&apos;.</p></li><li><p>Als je klaar bent met het bekijken van het herstellogbestand, klik je op de knop &apos;Sluit&apos; <img src="../SharedGlobalArt/IL_XMarkBlackCircleFillRed.png" alt="" height="30" width="30"> in de linkerbovenhoek van het venster.</p></li></ol></div></div><div id="mchl7ed39991" class="Task"><div class="TaskBody" role="region" aria-hidden="false" id="aria-mchl7ed39991"><div class="heading-nobreak"><h2 aria-controls="aria-mchl7ed39991" class="Name">Een diagnostisch herstelbestand aanmaken</h2><p>Als je een probleemrapport indient met Feedback Assistant, wordt je mogelijk gevraagd om een diagnostisch herstelbestand te mee te sturen. Je kunt het bestand aanmaken en op een extern opslagapparaat bewaren.</p></div><ol><li><p>Sluit een extern opslagapparaat aan op je Mac.</p></li><li><p>Druk op Control-Option-Shift-Command-Punt.</p></li><li><p>Wacht na het knipperen van het scherm enkele ogenblikken totdat er een dialoogvenster verschijnt.</p></li><li><p>Gebruik het dialoogvenster om het diagnostisch herstelbestand te bewaren op een locatie op je externe opslagapparaat.</p></li></ol></div></div><div id="mchl6518f21a" class="Task"><div class="TaskBody" role="region" aria-hidden="false" id="aria-mchl6518f21a"><div class="heading-nobreak"><h2 aria-controls="aria-mchl6518f21a" class="Name">macOS-herstel stoppen</h2><p>Je Mac wordt automatisch opnieuw opgestart tijdens het opnieuw installeren van macOS of het terugzetten van je systeem vanaf een Time&nbsp;Machine-reservekopie. In andere gevallen moet je macOS-herstel handmatig stoppen (bijvoorbeeld als je een reservekopie van je bestanden wilt maken voordat je macOS opnieuw installeert of als je net een instelling hebt gewijzigd met behulp van Opstartbeveiligingshulpprogramma).</p></div><p>Voer op je Mac een van de volgende handelingen uit:</p><ul><li><p><em>Je Mac opnieuw opstarten: </em>Kies Apple-menu <img src="../SharedGlobalArt/IL_AppleLogo_11.png" alt="" height="30" width="24"> &gt; &apos;Herstart&apos;.</p></li><li><p><em>Een andere opstartschijf kiezen voordat je de Mac opnieuw opstart: </em>Kies Apple-menu <img src="../SharedGlobalArt/IL_AppleLogo_11.png" alt="" height="30" width="24"> &gt; &apos;Opstartschijf&apos;, selecteer een opstartschijf en klik vervolgens op &apos;Herstart&apos;.</p></li><li><p><em>Je Mac uitzetten: </em>Kies Apple-menu <img src="../SharedGlobalArt/IL_AppleLogo_11.png" alt="" height="30" width="24"> &gt; &apos;Zet uit&apos;.</p></li></ul></div></div></header><main></main><footer><p>Copyright Â© 2021 Apple Inc. Alle rechten voorbehouden.</p></footer><script type="text/javascript" src="../js/static.js"></script></body></html>